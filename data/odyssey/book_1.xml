<?xml version="1.0" encoding="utf-8"?>
<TEI.2><text><body><div1 n="1" type="Book" org="uniform" sample="complete">
<milestone n="1" unit="card" ed="p" />
<l>ἄνδρα μοι ἔννεπε, μοῦσα, πολύτροπον, ὃς μάλα πολλὰ</l>
<l>πλάγχθη, ἐπεὶ Τροίης ἱερὸν πτολίεθρον ἔπερσεν:</l>
<l>πολλῶν δ᾽ ἀνθρώπων ἴδεν ἄστεα καὶ νόον ἔγνω,</l>
<l>πολλὰ δ᾽ ὅ γ᾽ ἐν πόντῳ πάθεν ἄλγεα ὃν κατὰ θυμόν,</l>
<l n="5">ἀρνύμενος ἥν τε ψυχὴν καὶ νόστον ἑταίρων.</l>
<l>ἀλλ᾽ οὐδ᾽ ὣς ἑτάρους ἐρρύσατο, ἱέμενός περ:</l>
<l>αὐτῶν γὰρ σφετέρῃσιν ἀτασθαλίῃσιν ὄλοντο,</l>
<l>νήπιοι, οἳ κατὰ βοῦς Ὑπερίονος Ἠελίοιο</l>
<l>ἤσθιον: αὐτὰρ ὁ τοῖσιν ἀφείλετο νόστιμον ἦμαρ.</l>
<l n="10">τῶν ἁμόθεν γε,  θεά, θύγατερ Διός, εἰπὲ καὶ ἡμῖν.</l>
<l><milestone unit="para" ed="P" />ἔνθ᾽ ἄλλοι μὲν πάντες, ὅσοι φύγον αἰπὺν ὄλεθρον,</l>
<l>οἴκοι ἔσαν, πόλεμόν τε πεφευγότες ἠδὲ θάλασσαν:</l>
<l>τὸν δ᾽ οἶον νόστου κεχρημένον ἠδὲ γυναικὸς</l>
<l>νύμφη πότνι᾽ ἔρυκε Καλυψὼ δῖα θεάων</l>
<l n="15">ἐν σπέσσι γλαφυροῖσι,  λιλαιομένη πόσιν εἶναι.</l>
<l>ἀλλ᾽ ὅτε δὴ ἔτος ἦλθε περιπλομένων ἐνιαυτῶν,</l>
<l>τῷ οἱ ἐπεκλώσαντο θεοὶ οἶκόνδε νέεσθαι</l>
<l>εἰς Ἰθάκην, οὐδ᾽ ἔνθα πεφυγμένος ἦεν ἀέθλων</l>
<l>καὶ μετὰ οἷσι φίλοισι. θεοὶ δ᾽ ἐλέαιρον ἅπαντες</l>
<l n="20">νόσφι Ποσειδάωνος: ὁ δ᾽ ἀσπερχὲς μενέαινεν</l>
<l>ἀντιθέῳ Ὀδυσῆι πάρος ἣν γαῖαν ἱκέσθαι.</l>
<l><milestone unit="para" ed="P" />ἀλλ᾽ ὁ μὲν Αἰθίοπας μετεκίαθε τηλόθ᾽ ἐόντας,</l>
<l>Αἰθίοπας τοὶ διχθὰ δεδαίαται, ἔσχατοι ἀνδρῶν,</l>
<l>οἱ μὲν δυσομένου Ὑπερίονος οἱ δ᾽ ἀνιόντος,</l>
<l n="25">ἀντιόων ταύρων τε καὶ ἀρνειῶν ἑκατόμβης.</l>
<l>ἔνθ᾽ ὅ γ᾽ ἐτέρπετο δαιτὶ παρήμενος: οἱ δὲ δὴ ἄλλοι</l>
<l>Ζηνὸς ἐνὶ μεγάροισιν Ὀλυμπίου ἁθρόοι ἦσαν.</l>
<l>τοῖσι δὲ μύθων ἦρχε πατὴρ ἀνδρῶν τε θεῶν τε:</l>
<l>μνήσατο γὰρ κατὰ θυμὸν ἀμύμονος Αἰγίσθοιο,</l>
<l n="30">τόν ῥ᾽ Ἀγαμεμνονίδης τηλεκλυτὸς ἔκταν᾽ Ὀρέστης:</l>
<l>τοῦ ὅ γ᾽ ἐπιμνησθεὶς ἔπε᾽ ἀθανάτοισι μετηύδα:</l>
<q direct="unspecified"><l><milestone unit="para" ed="P" />ὢ πόποι, οἷον δή νυ θεοὺς βροτοὶ αἰτιόωνται:</l>
<l>ἐξ ἡμέων γάρ φασι κάκ᾽ ἔμμεναι, οἱ δὲ καὶ αὐτοὶ</l>
<l>σφῇσιν ἀτασθαλίῃσιν ὑπὲρ μόρον ἄλγε᾽ ἔχουσιν,</l>
<l n="35">ὡς καὶ νῦν Αἴγισθος ὑπὲρ μόρον Ἀτρεΐδαο</l>
<l>γῆμ᾽ ἄλοχον μνηστήν, τὸν δ᾽ ἔκτανε νοστήσαντα,</l>
<l>εἰδὼς αἰπὺν ὄλεθρον, ἐπεὶ πρό οἱ εἴπομεν ἡμεῖς,</l>
<l>Ἑρμείαν πέμψαντες, ἐύσκοπον ἀργεϊφόντην,</l>
<l>μήτ᾽ αὐτὸν κτείνειν μήτε μνάασθαι ἄκοιτιν:</l>
<l n="40">ἐκ γὰρ Ὀρέσταο τίσις ἔσσεται Ἀτρεΐδαο,</l>
<l>ὁππότ᾽ ἂν ἡβήσῃ τε καὶ ἧς ἱμείρεται αἴης.</l>
<l>ὣς ἔφαθ᾽ Ἑρμείας, ἀλλ᾽ οὐ φρένας Αἰγίσθοιο</l>
<l>πεῖθ᾽ ἀγαθὰ φρονέων: νῦν δ᾽ ἁθρόα πάντ᾽ ἀπέτισεν.</l></q>
<milestone n="44" unit="card" ed="p" />
<l><milestone unit="para" ed="P" />τὸν δ᾽ ἠμείβετ᾽ ἔπειτα θεά, γλαυκῶπις Ἀθήνη:</l>
<q direct="unspecified"><l n="45">ὦ πάτερ ἡμέτερε Κρονίδη,  ὕπατε κρειόντων,</l>
<l>καὶ λίην κεῖνός γε ἐοικότι κεῖται ὀλέθρῳ:</l>
<l>ὡς ἀπόλοιτο καὶ ἄλλος, ὅτις τοιαῦτά γε ῥέζοι:</l>
<l>ἀλλά μοι ἀμφ᾽ Ὀδυσῆι δαΐφρονι δαίεται ἦτορ,</l>
<l>δυσμόρῳ, ὃς δὴ δηθὰ φίλων ἄπο πήματα πάσχει</l>
<l n="50">νήσῳ ἐν ἀμφιρύτῃ,  ὅθι τ᾽ ὀμφαλός ἐστι θαλάσσης.</l>
<l>νῆσος δενδρήεσσα, θεὰ δ᾽ ἐν δώματα ναίει,</l>
<l>Ἄτλαντος θυγάτηρ ὀλοόφρονος, ὅς τε θαλάσσης</l>
<l>πάσης βένθεα οἶδεν, ἔχει δέ τε κίονας αὐτὸς</l>
<l>μακράς, αἳ γαῖάν τε καὶ οὐρανὸν ἀμφὶς ἔχουσιν.</l>
<l n="55">τοῦ θυγάτηρ δύστηνον ὀδυρόμενον κατερύκει,</l>
<l>αἰεὶ δὲ μαλακοῖσι καὶ αἱμυλίοισι λόγοισιν</l>
<l>θέλγει, ὅπως Ἰθάκης ἐπιλήσεται: αὐτὰρ Ὀδυσσεύς,</l>
<l>ἱέμενος καὶ καπνὸν ἀποθρῴσκοντα νοῆσαι</l>
<l>ἧς γαίης, θανέειν ἱμείρεται. οὐδέ νυ σοί περ</l>
<l n="60">ἐντρέπεται φίλον ἦτορ,  Ὀλύμπιε. οὔ νύ τ᾽ Ὀδυσσεὺς</l>
<l>Ἀργείων παρὰ νηυσὶ χαρίζετο ἱερὰ ῥέζων</l>
<l>Τροίῃ ἐν εὐρείῃ; τί νύ οἱ τόσον ὠδύσαο, Ζεῦ;</l></q>
<l><milestone unit="para" ed="P" />τὴν δ᾽ ἀπαμειβόμενος προσέφη νεφεληγερέτα Ζεύς:</l>
<q direct="unspecified"><l>τέκνον ἐμόν, ποῖόν σε ἔπος φύγεν ἕρκος ὀδόντων.</l>
<l n="65">πῶς ἂν ἔπειτ᾽ Ὀδυσῆος ἐγὼ θείοιο λαθοίμην,</l>
<l>ὃς περὶ μὲν νόον ἐστὶ βροτῶν, περὶ δ᾽ ἱρὰ θεοῖσιν</l>
<l>ἀθανάτοισιν ἔδωκε, τοὶ οὐρανὸν εὐρὺν ἔχουσιν;</l>
<l>ἀλλὰ Ποσειδάων γαιήοχος ἀσκελὲς αἰεὶ</l>
<l>Κύκλωπος κεχόλωται, ὃν ὀφθαλμοῦ ἀλάωσεν,</l>
<l n="70">ἀντίθεον Πολύφημον,  ὅου κράτος ἐστὶ μέγιστον</l>
<l>πᾶσιν Κυκλώπεσσι: Θόωσα δέ μιν τέκε νύμφη,</l>
<l>Φόρκυνος θυγάτηρ ἁλὸς ἀτρυγέτοιο μέδοντος,</l>
<l>ἐν σπέσσι γλαφυροῖσι Ποσειδάωνι μιγεῖσα.</l>
<l>ἐκ τοῦ δὴ Ὀδυσῆα Ποσειδάων ἐνοσίχθων</l>
<l n="75">οὔ τι κατακτείνει,  πλάζει δ᾽ ἀπὸ πατρίδος αἴης.</l>
<l>ἀλλ᾽ ἄγεθ᾽, ἡμεῖς οἵδε περιφραζώμεθα πάντες</l>
<l>νόστον, ὅπως ἔλθῃσι: Ποσειδάων δὲ μεθήσει</l>
<l>ὃν χόλον: οὐ μὲν γὰρ τι δυνήσεται ἀντία πάντων</l>
<l>ἀθανάτων ἀέκητι θεῶν ἐριδαινέμεν οἶος.</l></q>
<milestone n="80" unit="card" ed="p" />
<l n="80"><milestone unit="para" ed="P" />τὸν δ᾽ ἠμείβετ᾽ ἔπειτα θεά,  γλαυκῶπις Ἀθήνη:</l>
<q direct="unspecified"><l>ὦ πάτερ ἡμέτερε Κρονίδη, ὕπατε κρειόντων,</l>
<l>εἰ μὲν δὴ νῦν τοῦτο φίλον μακάρεσσι θεοῖσιν,</l>
<l>νοστῆσαι Ὀδυσῆα πολύφρονα ὅνδε δόμονδε,</l>
<l>Ἑρμείαν μὲν ἔπειτα διάκτορον ἀργεϊφόντην</l>
<l n="85">νῆσον ἐς Ὠγυγίην ὀτρύνομεν,  ὄφρα τάχιστα</l>
<l>νύμφῃ ἐυπλοκάμῳ εἴπῃ νημερτέα βουλήν,</l>
<l>νόστον Ὀδυσσῆος ταλασίφρονος, ὥς κε νέηται:</l>
<l>αὐτὰρ ἐγὼν Ἰθάκηνδ᾽ ἐσελεύσομαι, ὄφρα οἱ υἱὸν</l>
<l>μᾶλλον ἐποτρύνω καί οἱ μένος ἐν φρεσὶ θείω,</l>
<l n="90">εἰς ἀγορὴν καλέσαντα κάρη κομόωντας Ἀχαιοὺς</l>
<l>πᾶσι μνηστήρεσσιν ἀπειπέμεν, οἵ τέ οἱ αἰεὶ</l>
<l>μῆλ᾽ ἁδινὰ σφάζουσι καὶ εἰλίποδας ἕλικας βοῦς.</l>
<l>πέμψω δ᾽ ἐς Σπάρτην τε καὶ ἐς Πύλον ἠμαθόεντα</l>
<l>νόστον πευσόμενον πατρὸς φίλου, ἤν που ἀκούσῃ,</l>
<l>ἠδ᾽ ἵνα μιν κλέος ἐσθλὸν ἐν ἀνθρώποισιν ἔχῃσιν.</l></q>
<l n="95"><milestone unit="para" ed="P" />ὣς εἰποῦσ᾽ ὑπὸ ποσσὶν ἐδήσατο καλὰ πέδιλα,</l>
<l>ἀμβρόσια χρύσεια, τά μιν φέρον ἠμὲν ἐφ᾽ ὑγρὴν</l>
<l>ἠδ᾽ ἐπ᾽ ἀπείρονα γαῖαν ἅμα πνοιῇς ἀνέμοιο:</l>
<l>εἵλετο δ᾽ ἄλκιμον ἔγχος, ἀκαχμένον ὀξέι χαλκῷ,</l>
<l n="100">βριθὺ μέγα στιβαρόν,  τῷ δάμνησι στίχας ἀνδρῶν</l>
<l>ἡρώων, τοῖσίν τε κοτέσσεται ὀβριμοπάτρη.</l>
<l>βῆ δὲ κατ᾽ Οὐλύμποιο καρήνων ἀίξασα,</l>
<l>στῆ δ᾽ Ἰθάκης ἐνὶ δήμῳ ἐπὶ προθύροις Ὀδυσῆος,</l>
<l>οὐδοῦ ἐπ᾽ αὐλείου: παλάμῃ δ᾽ ἔχε χάλκεον ἔγχος,</l>
<l n="105">εἰδομένη ξείνῳ,  Ταφίων ἡγήτορι Μέντῃ.</l>
<l>εὗρε δ᾽ ἄρα μνηστῆρας ἀγήνορας. οἱ μὲν ἔπειτα</l>
<l>πεσσοῖσι προπάροιθε θυράων θυμὸν ἔτερπον</l>
<l>ἥμενοι ἐν ῥινοῖσι βοῶν, οὓς ἔκτανον αὐτοί:</l>
<l>κήρυκες δ᾽ αὐτοῖσι καὶ ὀτρηροὶ θεράποντες</l>
<l n="110">οἱ μὲν οἶνον ἔμισγον ἐνὶ κρητῆρσι καὶ ὕδωρ,</l>
<l>οἱ δ᾽ αὖτε σπόγγοισι πολυτρήτοισι τραπέζας</l>
<l>νίζον καὶ πρότιθεν, τοὶ δὲ κρέα πολλὰ δατεῦντο.</l>
<l><milestone unit="para" ed="P" />τὴν δὲ πολὺ πρῶτος ἴδε Τηλέμαχος θεοειδής,</l>
<l>ἧστο γὰρ ἐν μνηστῆρσι φίλον τετιημένος ἦτορ,</l>
<l n="115">ὀσσόμενος πατέρ᾽ ἐσθλὸν ἐνὶ φρεσίν,  εἴ ποθεν ἐλθὼν</l>
<l>μνηστήρων τῶν μὲν σκέδασιν κατὰ δώματα θείη,</l>
<l>τιμὴν δ᾽ αὐτὸς ἔχοι καὶ δώμασιν οἷσιν ἀνάσσοι.</l>
<l>τὰ φρονέων, μνηστῆρσι μεθήμενος, εἴσιδ᾽ Ἀθήνην.</l>
<l>βῆ δ᾽ ἰθὺς προθύροιο, νεμεσσήθη δ᾽ ἐνὶ θυμῷ</l>
<l n="120">ξεῖνον δηθὰ θύρῃσιν ἐφεστάμεν: ἐγγύθι δὲ στὰς</l>
<l>χεῖρ᾽ ἕλε δεξιτερὴν καὶ ἐδέξατο χάλκεον ἔγχος,</l>
<l>καί μιν φωνήσας ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />χαῖρε, ξεῖνε, παρ᾽ ἄμμι φιλήσεαι: αὐτὰρ ἔπειτα</l>
<l>δείπνου πασσάμενος μυθήσεαι ὅττεό σε χρή.</l></q>
<milestone n="125" unit="card" ed="p" />
<l n="125"><milestone unit="para" ed="P" />ὣς εἰπὼν ἡγεῖθ᾽,  ἡ δ᾽ ἕσπετο Παλλὰς Ἀθήνη.</l>
<l>οἱ δ᾽ ὅτε δή ῥ᾽ ἔντοσθεν ἔσαν δόμου ὑψηλοῖο,</l>
<l>ἔγχος μέν ῥ᾽ ἔστησε φέρων πρὸς κίονα μακρὴν</l>
<l>δουροδόκης ἔντοσθεν ἐυξόου, ἔνθα περ ἄλλα</l>
<l>ἔγχε᾽ Ὀδυσσῆος ταλασίφρονος ἵστατο πολλά,</l>
<l n="130">αὐτὴν δ᾽ ἐς θρόνον εἷσεν ἄγων,  ὑπὸ λῖτα πετάσσας,</l>
<l>καλὸν δαιδάλεον: ὑπὸ δὲ θρῆνυς ποσὶν ἦεν.</l>
<l>πὰρ δ᾽ αὐτὸς κλισμὸν θέτο ποικίλον, ἔκτοθεν ἄλλων</l>
<l>μνηστήρων, μὴ ξεῖνος ἀνιηθεὶς ὀρυμαγδῷ</l>
<l>δείπνῳ ἁδήσειεν, ὑπερφιάλοισι μετελθών,</l>
<l n="135">ἠδ᾽ ἵνα μιν περὶ πατρὸς ἀποιχομένοιο ἔροιτο.</l>
<l>χέρνιβα δ᾽ ἀμφίπολος προχόῳ ἐπέχευε φέρουσα</l>
<l>καλῇ χρυσείῃ, ὑπὲρ ἀργυρέοιο λέβητος,</l>
<l>νίψασθαι: παρὰ δὲ ξεστὴν ἐτάνυσσε τράπεζαν.</l>
<l>σῖτον δ᾽ αἰδοίη ταμίη παρέθηκε φέρουσα,</l>
<l n="140">εἴδατα πόλλ᾽ ἐπιθεῖσα,  χαριζομένη παρεόντων:</l>
<l>δαιτρὸς δὲ κρειῶν πίνακας παρέθηκεν ἀείρας</l>
<l>παντοίων, παρὰ δέ σφι τίθει χρύσεια κύπελλα:</l>
<l>κῆρυξ δ᾽ αὐτοῖσιν θάμ᾽ ἐπῴχετο οἰνοχοεύων.</l>
<l><milestone unit="para" ed="P" />ἐς δ᾽ ἦλθον μνηστῆρες ἀγήνορες. οἱ μὲν ἔπειτα</l>
<l n="145">ἑξείης ἕζοντο κατὰ κλισμούς τε θρόνους τε,</l>
<l>τοῖσι δὲ κήρυκες μὲν ὕδωρ ἐπὶ χεῖρας ἔχευαν,</l>
<l>σῖτον δὲ δμῳαὶ παρενήνεον ἐν κανέοισιν,</l>
<l>κοῦροι δὲ κρητῆρας ἐπεστέψαντο ποτοῖο.</l>
<l>οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<l n="150">αὐτὰρ ἐπεὶ πόσιος καὶ ἐδητύος ἐξ ἔρον ἕντο</l>
<l>μνηστῆρες, τοῖσιν μὲν ἐνὶ φρεσὶν ἄλλα μεμήλει,</l>
<l>μολπή τ᾽ ὀρχηστύς τε: τὰ γὰρ τ᾽ ἀναθήματα δαιτός:</l>
<l>κῆρυξ δ᾽ ἐν χερσὶν κίθαριν περικαλλέα θῆκεν</l>
<l>Φημίῳ, ὅς ῥ᾽ ἤειδε παρὰ μνηστῆρσιν ἀνάγκῃ.</l>
<l n="155">ἦ τοι ὁ φορμίζων ἀνεβάλλετο καλὸν ἀείδειν.</l>
<l><milestone unit="para" ed="P" />αὐτὰρ Τηλέμαχος προσέφη γλαυκῶπιν Ἀθήνην,</l>
<l>ἄγχι σχὼν κεφαλήν, ἵνα μὴ πευθοίαθ᾽ οἱ ἄλλοι:</l>
<q direct="unspecified"><l>ξεῖνε φίλ᾽, ἦ καὶ μοι νεμεσήσεαι ὅττι κεν εἴπω;</l>
<l>τούτοισιν μὲν ταῦτα μέλει, κίθαρις καὶ ἀοιδή,</l>
<l n="160">ῥεῖ᾽,  ἐπεὶ ἀλλότριον βίοτον νήποινον ἔδουσιν,</l>
<l>ἀνέρος, οὗ δή που λεύκ᾽ ὀστέα πύθεται ὄμβρῳ</l>
<l>κείμεν᾽ ἐπ᾽ ἠπείρου, ἢ εἰν ἁλὶ κῦμα κυλίνδει.</l>
<l>εἰ κεῖνόν γ᾽ Ἰθάκηνδε ἰδοίατο νοστήσαντα,</l>
<l>πάντες κ᾽ ἀρησαίατ᾽ ἐλαφρότεροι πόδας εἶναι</l>
<l n="165">ἢ ἀφνειότεροι χρυσοῖό τε ἐσθῆτός τε.</l>
<l>νῦν δ᾽ ὁ μὲν ὣς ἀπόλωλε κακὸν μόρον, οὐδέ τις ἡμῖν</l>
<l>θαλπωρή, εἴ πέρ τις ἐπιχθονίων ἀνθρώπων</l>
<l>φῇσιν ἐλεύσεσθαι: τοῦ δ᾽ ὤλετο νόστιμον ἦμαρ.</l>
<l>ἀλλ᾽ ἄγε μοι τόδε εἰπὲ καὶ ἀτρεκέως κατάλεξον:</l>
<l n="170">τίς  πόθεν εἰς ἀνδρῶν; πόθι τοι πόλις ἠδὲ τοκῆες;</l>
<l>ὁπποίης τ᾽ ἐπὶ νηὸς ἀφίκεο: πῶς δέ σε ναῦται</l>
<l>ἤγαγον εἰς Ἰθάκην; τίνες ἔμμεναι εὐχετόωντο;</l>
<l>οὐ μὲν γὰρ τί σε πεζὸν ὀίομαι ἐνθάδ᾽ ἱκέσθαι.</l>
<l>καί μοι τοῦτ᾽ ἀγόρευσον ἐτήτυμον, ὄφρ᾽ ἐὺ εἰδῶ,</l>
<l n="175">ἠὲ νέον μεθέπεις ἦ καὶ πατρώιός ἐσσι</l>
<l>ξεῖνος, ἐπεὶ πολλοὶ ἴσαν ἀνέρες ἡμέτερον δῶ</l>
<l>ἄλλοι, ἐπεὶ καὶ κεῖνος ἐπίστροφος ἦν ἀνθρώπων.</l></q>
<milestone n="178" unit="card" ed="p" />
<l><milestone unit="para" ed="P" />τὸν δ᾽ αὖτε προσέειπε θεά, γλαυκῶπις Ἀθήνη:</l>
<q direct="unspecified"><l>τοιγὰρ ἐγώ τοι ταῦτα μάλ᾽ ἀτρεκέως ἀγορεύσω.</l>
<l n="180">Μέντης Ἀγχιάλοιο δαΐφρονος εὔχομαι εἶναι</l>
<l>υἱός, ἀτὰρ Ταφίοισι φιληρέτμοισιν ἀνάσσω.</l>
<l>νῦν δ᾽ ὧδε ξὺν νηὶ κατήλυθον ἠδ᾽ ἑτάροισιν</l>
<l>πλέων ἐπὶ οἴνοπα πόντον ἐπ᾽ ἀλλοθρόους ἀνθρώπους,</l>
<l>ἐς Τεμέσην μετὰ χαλκόν, ἄγω δ᾽ αἴθωνα σίδηρον.</l>
<l n="185">νηῦς δέ μοι ἥδ᾽ ἕστηκεν ἐπ᾽ ἀγροῦ νόσφι πόληος,</l>
<l>ἐν λιμένι Ῥείθρῳ ὑπὸ Νηίῳ ὑλήεντι.</l>
<l>ξεῖνοι δ᾽ ἀλλήλων πατρώιοι εὐχόμεθ᾽ εἶναι</l>
<l>ἐξ ἀρχῆς, εἴ πέρ τε γέροντ᾽ εἴρηαι ἐπελθὼν</l>
<l>Λαέρτην ἥρωα, τὸν οὐκέτι φασὶ πόλινδε</l>
<l n="190">ἔρχεσθ᾽,  ἀλλ᾽ ἀπάνευθεν ἐπ᾽ ἀγροῦ πήματα πάσχειν</l>
<l>γρηὶ σὺν ἀμφιπόλῳ, ἥ οἱ βρῶσίν τε πόσιν τε</l>
<l>παρτιθεῖ, εὖτ᾽ ἄν μιν κάματος κατὰ γυῖα λάβῃσιν</l>
<l>ἑρπύζοντ᾽ ἀνὰ γουνὸν ἀλωῆς οἰνοπέδοιο.</l>
<l>νῦν δ᾽ ἦλθον: δὴ γάρ μιν ἔφαντ᾽ ἐπιδήμιον εἶναι,</l>
<l n="195">σὸν πατέρ᾽: ἀλλά νυ τόν γε θεοὶ βλάπτουσι κελεύθου.</l>
<l>οὐ γάρ πω τέθνηκεν ἐπὶ χθονὶ δῖος Ὀδυσσεύς,</l>
<l>ἀλλ᾽ ἔτι που ζωὸς κατερύκεται εὐρέι πόντῳ</l>
<l>νήσῳ ἐν ἀμφιρύτῃ, χαλεποὶ δέ μιν ἄνδρες ἔχουσιν</l>
<l>ἄγριοι, οἵ που κεῖνον ἐρυκανόωσ᾽ ἀέκοντα.</l>
<l n="200">αὐτὰρ νῦν τοι ἐγὼ μαντεύσομαι,  ὡς ἐνὶ θυμῷ</l>
<l>ἀθάνατοι βάλλουσι καὶ ὡς τελέεσθαι ὀίω,</l>
<l>οὔτε τι μάντις ἐὼν οὔτ᾽ οἰωνῶν σάφα εἰδώς.</l>
<l>οὔ τοι ἔτι δηρόν γε φίλης ἀπὸ πατρίδος αἴης</l>
<l>ἔσσεται, οὐδ᾽ εἴ πέρ τε σιδήρεα δέσματ᾽ ἔχῃσιν:</l>
<l n="205">φράσσεται ὥς κε νέηται,  ἐπεὶ πολυμήχανός ἐστιν.</l>
<l>ἀλλ᾽ ἄγε μοι τόδε εἰπὲ καὶ ἀτρεκέως κατάλεξον,</l>
<l>εἰ δὴ ἐξ αὐτοῖο τόσος πάϊς εἰς Ὀδυσῆος.</l>
<l>αἰνῶς μὲν κεφαλήν τε καὶ ὄμματα καλὰ ἔοικας</l>
<l>κείνῳ, ἐπεὶ θαμὰ τοῖον ἐμισγόμεθ᾽ ἀλλήλοισιν,</l>
<l n="210">πρίν γε τὸν ἐς Τροίην ἀναβήμεναι,  ἔνθα περ ἄλλοι</l>
<l>Ἀργείων οἱ ἄριστοι ἔβαν κοίλῃς ἐνὶ νηυσίν:</l>
<l>ἐκ τοῦ δ᾽ οὔτ᾽ Ὀδυσῆα ἐγὼν ἴδον οὔτ᾽ ἔμ᾽ ἐκεῖνος.</l></q>
<l><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>τοιγὰρ ἐγώ τοι, ξεῖνε, μάλ᾽ ἀτρεκέως ἀγορεύσω.</l>
<l n="215">μήτηρ μέν τέ μέ φησι τοῦ ἔμμεναι,  αὐτὰρ ἐγώ γε</l>
<l>οὐκ οἶδ᾽: οὐ γάρ πώ τις ἑὸν γόνον αὐτὸς ἀνέγνω.</l>
<l>ὡς δὴ ἐγώ γ᾽ ὄφελον μάκαρός νύ τευ ἔμμεναι υἱὸς</l>
<l>ἀνέρος, ὃν κτεάτεσσιν ἑοῖς ἔπι γῆρας ἔτετμε.</l>
<l>νῦν δ᾽ ὃς ἀποτμότατος γένετο θνητῶν ἀνθρώπων,</l>
<l n="220">τοῦ μ᾽ ἔκ φασι γενέσθαι,  ἐπεὶ σύ με τοῦτ᾽ ἐρεείνεις.</l></q>
<l><milestone unit="para" ed="P" />τὸν δ᾽ αὖτε προσέειπε θεά, γλαυκῶπις Ἀθήνη:</l>
<q direct="unspecified"><l>οὐ μέν τοι γενεήν γε θεοὶ νώνυμνον ὀπίσσω</l>
<l>θῆκαν, ἐπεὶ σέ γε τοῖον ἐγείνατο Πηνελόπεια.</l>
<l>ἀλλ᾽ ἄγε μοι τόδε εἰπὲ καὶ ἀτρεκέως κατάλεξον:</l>
<l n="225">τίς δαίς,  τίς δὲ ὅμιλος ὅδ᾽ ἔπλετο; τίπτε δέ σε χρεώ;</l>
<l>εἰλαπίνη ἠὲ γάμος; ἐπεὶ οὐκ ἔρανος τάδε γ᾽ ἐστίν:</l>
<l>ὥς τέ μοι ὑβρίζοντες ὑπερφιάλως δοκέουσι</l>
<l>δαίνυσθαι κατὰ δῶμα. νεμεσσήσαιτό κεν ἀνὴρ</l>
<l>αἴσχεα πόλλ᾽ ὁρόων, ὅς τις πινυτός γε μετέλθοι.</l></q>
<milestone n="230" unit="card" ed="p" />
<l n="230"><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>ξεῖν᾽, ἐπεὶ ἂρ δὴ ταῦτά μ᾽ ἀνείρεαι ἠδὲ μεταλλᾷς,</l>
<l>μέλλεν μέν ποτε οἶκος ὅδ᾽ ἀφνειὸς καὶ ἀμύμων</l>
<l>ἔμμεναι, ὄφρ᾽ ἔτι κεῖνος ἀνὴρ ἐπιδήμιος ἦεν:</l>
<l>νῦν δ᾽ ἑτέρως ἐβόλοντο θεοὶ κακὰ μητιόωντες,</l>
<l n="235">οἳ κεῖνον μὲν ἄιστον ἐποίησαν περὶ πάντων</l>
<l>ἀνθρώπων, ἐπεὶ οὔ κε θανόντι περ ὧδ᾽ ἀκαχοίμην,</l>
<l>εἰ μετὰ οἷς ἑτάροισι δάμη Τρώων ἐνὶ δήμῳ,</l>
<l>ἠὲ φίλων ἐν χερσίν, ἐπεὶ πόλεμον τολύπευσεν.</l>
<l>τῷ κέν οἱ τύμβον μὲν ἐποίησαν Παναχαιοί,</l>
<l n="240">ἠδέ κε καὶ ᾧ παιδὶ μέγα κλέος ἤρατ᾽ ὀπίσσω.</l>
<l>νῦν δέ μιν ἀκλειῶς ἅρπυιαι ἀνηρείψαντο:</l>
<l>οἴχετ᾽ ἄιστος ἄπυστος, ἐμοὶ δ᾽ ὀδύνας τε γόους τε</l>
<l>κάλλιπεν. οὐδέ τι κεῖνον ὀδυρόμενος στεναχίζω</l>
<l>οἶον, ἐπεί νύ μοι ἄλλα θεοὶ κακὰ κήδε᾽ ἔτευξαν.</l>
<l n="245">ὅσσοι γὰρ νήσοισιν ἐπικρατέουσιν ἄριστοι,</l>
<l>Δουλιχίῳ τε Σάμῃ τε καὶ ὑλήεντι Ζακύνθῳ,</l>
<l>ἠδ᾽ ὅσσοι κραναὴν Ἰθάκην κάτα κοιρανέουσιν,</l>
<l>τόσσοι μητέρ᾽ ἐμὴν μνῶνται, τρύχουσι δὲ οἶκον.</l>
<l>ἡ δ᾽ οὔτ᾽ ἀρνεῖται στυγερὸν γάμον οὔτε τελευτὴν</l>
<l n="250">ποιῆσαι δύναται: τοὶ δὲ φθινύθουσιν ἔδοντες</l>
<l>οἶκον ἐμόν: τάχα δή με διαρραίσουσι καὶ αὐτόν.</l></q>
<l><milestone unit="para" ed="P" />τὸν δ᾽ ἐπαλαστήσασα προσηύδα Παλλὰς Ἀθήνη:</l>
<q direct="unspecified"><l>ὢ πόποι, ἦ δὴ πολλὸν ἀποιχομένου Ὀδυσῆος</l>
<l>δεύῃ, ὅ κε μνηστῆρσιν ἀναιδέσι χεῖρας ἐφείη.</l>
<l n="255">εἰ γὰρ νῦν ἐλθὼν δόμου ἐν πρώτῃσι θύρῃσι</l>
<l>σταίη, ἔχων πήληκα καὶ ἀσπίδα καὶ δύο δοῦρε,</l>
<l>τοῖος ἐὼν οἷόν μιν ἐγὼ τὰ πρῶτ᾽ ἐνόησα</l>
<l>οἴκῳ ἐν ἡμετέρῳ πίνοντά τε τερπόμενόν τε,</l>
<l n="260">ἐξ Ἐφύρης ἀνιόντα παρ᾽ Ἴλου Μερμερίδαο—</l>
<l>ᾤχετο γὰρ καὶ κεῖσε θοῆς ἐπὶ νηὸς Ὀδυσσεὺς</l>
<l>φάρμακον ἀνδροφόνον διζήμενος, ὄφρα οἱ εἴη</l>
<l>ἰοὺς χρίεσθαι χαλκήρεας: ἀλλ᾽ ὁ μὲν οὔ οἱ</l>
<l>δῶκεν, ἐπεί ῥα θεοὺς νεμεσίζετο αἰὲν ἐόντας,</l>
<l n="265">ἀλλὰ πατήρ οἱ δῶκεν ἐμός: φιλέεσκε γὰρ αἰνῶς—</l>
<l>τοῖος ἐὼν μνηστῆρσιν ὁμιλήσειεν Ὀδυσσεύς:</l>
<l>πάντες κ᾽ ὠκύμοροί τε γενοίατο πικρόγαμοί τε.</l>
<l>ἀλλ᾽ ἦ τοι μὲν ταῦτα θεῶν ἐν γούνασι κεῖται,</l>
<l>ἤ κεν νοστήσας ἀποτίσεται, ἦε καὶ οὐκί,</l>
<l>οἷσιν ἐνὶ μεγάροισι: σὲ δὲ φράζεσθαι ἄνωγα,</l>
<l n="270">ὅππως κε μνηστῆρας ἀπώσεαι ἐκ μεγάροιο.</l>
<l>εἰ δ᾽ ἄγε νῦν ξυνίει καὶ ἐμῶν ἐμπάζεο μύθων:</l>
<l>αὔριον εἰς ἀγορὴν καλέσας ἥρωας Ἀχαιοὺς</l>
<l>μῦθον πέφραδε πᾶσι, θεοὶ δ᾽ ἐπὶ μάρτυροι ἔστων.</l>
<l>μνηστῆρας μὲν ἐπὶ σφέτερα σκίδνασθαι ἄνωχθι,</l>
<l n="275">μητέρα δ᾽,  εἴ οἱ θυμὸς ἐφορμᾶται γαμέεσθαι,</l>
<l>ἂψ ἴτω ἐς μέγαρον πατρὸς μέγα δυναμένοιο:</l>
<l>οἱ δὲ γάμον τεύξουσι καὶ ἀρτυνέουσιν ἔεδνα</l>
<l>πολλὰ μάλ᾽, ὅσσα ἔοικε φίλης ἐπὶ παιδὸς ἕπεσθαι.</l>
<l>σοὶ δ᾽ αὐτῷ πυκινῶς ὑποθήσομαι, αἴ κε πίθηαι:</l>
<milestone n="280" unit="card" ed="p" />
<l n="280">νῆ᾽ ἄρσας ἐρέτῃσιν ἐείκοσιν,  ἥ τις ἀρίστη,</l>
<l>ἔρχεο πευσόμενος πατρὸς δὴν οἰχομένοιο,</l>
<l>ἤν τίς τοι εἴπῃσι βροτῶν, ἢ ὄσσαν ἀκούσῃς</l>
<l>ἐκ Διός, ἥ τε μάλιστα φέρει κλέος ἀνθρώποισι.</l>
<l>πρῶτα μὲν ἐς Πύλον ἐλθὲ καὶ εἴρεο Νέστορα δῖον,</l>
<l n="285">κεῖθεν δὲ Σπάρτηνδε παρὰ ξανθὸν Μενέλαον:</l>
<l>ὃς γὰρ δεύτατος ἦλθεν Ἀχαιῶν χαλκοχιτώνων.</l>
<l>εἰ μέν κεν πατρὸς βίοτον καὶ νόστον ἀκούσῃς,</l>
<l>ἦ τ᾽ ἂν τρυχόμενός περ ἔτι τλαίης ἐνιαυτόν:</l>
<l>εἰ δέ κε τεθνηῶτος ἀκούσῃς μηδ᾽ ἔτ᾽ ἐόντος,</l>
<l n="290">νοστήσας δὴ ἔπειτα φίλην ἐς πατρίδα γαῖαν</l>
<l>σῆμά τέ οἱ χεῦαι καὶ ἐπὶ κτέρεα κτερεΐξαι</l>
<l>πολλὰ μάλ᾽, ὅσσα ἔοικε, καὶ ἀνέρι μητέρα δοῦναι.</l>
<l>αὐτὰρ ἐπὴν δὴ ταῦτα τελευτήσῃς τε καὶ ἔρξῃς,</l>
<l>φράζεσθαι δὴ ἔπειτα κατὰ φρένα καὶ κατὰ θυμὸν</l>
<l n="295">ὅππως κε μνηστῆρας ἐνὶ μεγάροισι τεοῖσι</l>
<l>κτείνῃς ἠὲ δόλῳ ἢ ἀμφαδόν: οὐδέ τί σε χρὴ</l>
<l>νηπιάας ὀχέειν, ἐπεὶ οὐκέτι τηλίκος ἐσσι.</l>
<l>ἢ οὐκ ἀίεις οἷον κλέος ἔλλαβε δῖος Ὀρέστης</l>
<l>πάντας ἐπ᾽ ἀνθρώπους, ἐπεὶ ἔκτανε πατροφονῆα,</l>
<l n="300">Αἴγισθον δολόμητιν,  ὅ οἱ πατέρα κλυτὸν ἔκτα;</l>
<l>καὶ σύ, φίλος, μάλα γάρ σ᾽ ὁρόω καλόν τε μέγαν τε,</l>
<l>ἄλκιμος ἔσσ᾽, ἵνα τίς σε καὶ ὀψιγόνων ἐὺ εἴπῃ.</l>
<l>αὐτὰρ ἐγὼν ἐπὶ νῆα θοὴν κατελεύσομαι ἤδη</l>
<l>ἠδ᾽ ἑτάρους, οἵ πού με μάλ᾽ ἀσχαλόωσι μένοντες:</l>
<l n="305">σοὶ δ᾽ αὐτῷ μελέτω,  καὶ ἐμῶν ἐμπάζεο μύθων.</l></q>
<l><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>ξεῖν᾽, ἦ τοι μὲν ταῦτα φίλα φρονέων ἀγορεύεις,</l>
<l>ὥς τε πατὴρ ᾧ παιδί, καὶ οὔ ποτε λήσομαι αὐτῶν.</l>
<l>ἀλλ᾽ ἄγε νῦν ἐπίμεινον, ἐπειγόμενός περ ὁδοῖο,</l>
<l n="310">ὄφρα λοεσσάμενός τε τεταρπόμενός τε φίλον κῆρ,</l>
<l>δῶρον ἔχων ἐπὶ νῆα κίῃς, χαίρων ἐνὶ θυμῷ,</l>
<l>τιμῆεν, μάλα καλόν, ὅ τοι κειμήλιον ἔσται</l>
<l>ἐξ ἐμεῦ, οἷα φίλοι ξεῖνοι ξείνοισι διδοῦσι.</l></q>
<l><milestone unit="para" ed="P" />τὸν δ᾽ ἠμείβετ᾽ ἔπειτα θεά, γλαυκῶπις Ἀθήνη:</l>
<q direct="unspecified"><l n="315">μή μ᾽ ἔτι νῦν κατέρυκε,  λιλαιόμενόν περ ὁδοῖο.</l>
<l>δῶρον δ᾽ ὅττι κέ μοι δοῦναι φίλον ἦτορ ἀνώγῃ,</l>
<l>αὖτις ἀνερχομένῳ δόμεναι οἶκόνδε φέρεσθαι,</l>
<l>καὶ μάλα καλὸν ἑλών: σοὶ δ᾽ ἄξιον ἔσται ἀμοιβῆς.</l></q>
<l><milestone unit="para" ed="P" />ἡ μὲν ἄρ᾽ ὣς εἰποῦσ᾽ ἀπέβη γλαυκῶπις Ἀθήνη,</l>
<l n="320">ὄρνις δ᾽ ὣς ἀνόπαια διέπτατο: τῷ δ᾽ ἐνὶ θυμῷ</l>
<l>θῆκε μένος καὶ θάρσος, ὑπέμνησέν τέ ἑ πατρὸς</l>
<l>μᾶλλον ἔτ᾽ ἢ τὸ πάροιθεν. ὁ δὲ φρεσὶν ᾗσι νοήσας</l>
<l>θάμβησεν κατὰ θυμόν: ὀίσατο γὰρ θεὸν εἶναι.</l>
<l>αὐτίκα δὲ μνηστῆρας ἐπῴχετο ἰσόθεος φώς.</l>
<milestone n="325" unit="card" ed="p" />
<l n="325"><milestone unit="para" ed="P" />τοῖσι δ᾽ ἀοιδὸς ἄειδε περικλυτός,  οἱ δὲ σιωπῇ</l>
<l>ἥατ᾽ ἀκούοντες: ὁ δ᾽ Ἀχαιῶν νόστον ἄειδε</l>
<l>λυγρόν, ὃν ἐκ Τροίης ἐπετείλατο Παλλὰς Ἀθήνη.</l>
<l>τοῦ δ᾽ ὑπερωιόθεν φρεσὶ σύνθετο θέσπιν ἀοιδὴν</l>
<l>κούρη Ἰκαρίοιο, περίφρων Πηνελόπεια:</l>
<l n="330">κλίμακα δ᾽ ὑψηλὴν κατεβήσετο οἷο δόμοιο,</l>
<l>οὐκ οἴη, ἅμα τῇ γε καὶ ἀμφίπολοι δύ᾽ ἕποντο.</l>
<l>ἡ δ᾽ ὅτε δὴ μνηστῆρας ἀφίκετο δῖα γυναικῶν,</l>
<l>στῆ ῥα παρὰ σταθμὸν τέγεος πύκα ποιητοῖο,</l>
<l>ἄντα παρειάων σχομένη λιπαρὰ κρήδεμνα:</l>
<l n="335">ἀμφίπολος δ᾽ ἄρα οἱ κεδνὴ ἑκάτερθε παρέστη.</l>
<l>δακρύσασα δ᾽ ἔπειτα προσηύδα θεῖον ἀοιδόν:</l>
<q direct="unspecified"><l><milestone unit="para" ed="P" />Φήμιε, πολλὰ γὰρ ἄλλα βροτῶν θελκτήρια οἶδας,</l>
<l>ἔργ᾽ ἀνδρῶν τε θεῶν τε, τά τε κλείουσιν ἀοιδοί:</l>
<l>τῶν ἕν γέ σφιν ἄειδε παρήμενος, οἱ δὲ σιωπῇ</l>
<l n="340">οἶνον πινόντων: ταύτης δ᾽ ἀποπαύε᾽ ἀοιδῆς</l>
<l>λυγρῆς, ἥ τέ μοι αἰεὶ ἐνὶ στήθεσσι φίλον κῆρ</l>
<l>τείρει, ἐπεί με μάλιστα καθίκετο πένθος ἄλαστον.</l>
<l>τοίην γὰρ κεφαλὴν ποθέω μεμνημένη αἰεί,</l>
<l>ἀνδρός, τοῦ κλέος εὐρὺ καθ᾽ Ἑλλάδα καὶ μέσον Ἄργος.</l></q>
<l n="345"><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>μῆτερ ἐμή, τί τ᾽ ἄρα φθονέεις ἐρίηρον ἀοιδὸν</l>
<l>τέρπειν ὅππῃ οἱ νόος ὄρνυται; οὔ νύ τ᾽ ἀοιδοὶ</l>
<l>αἴτιοι, ἀλλά ποθι Ζεὺς αἴτιος, ὅς τε δίδωσιν</l>
<l>ἀνδράσιν ἀλφηστῇσιν, ὅπως ἐθέλῃσιν, ἑκάστῳ.</l>
<l n="350">τούτῳ δ᾽ οὐ νέμεσις Δαναῶν κακὸν οἶτον ἀείδειν:</l>
<l>τὴν γὰρ ἀοιδὴν μᾶλλον ἐπικλείουσ᾽ ἄνθρωποι,</l>
<l>ἥ τις ἀκουόντεσσι νεωτάτη ἀμφιπέληται.</l>
<l>σοί δ᾽ ἐπιτολμάτω κραδίη καὶ θυμὸς ἀκούειν:</l>
<l>οὐ γὰρ Ὀδυσσεὺς οἶος ἀπώλεσε νόστιμον ἦμαρ</l>
<l n="355">ἐν Τροίῃ,  πολλοὶ δὲ καὶ ἄλλοι φῶτες ὄλοντο.</l>
<l>ἀλλ᾽ εἰς οἶκον ἰοῦσα τὰ σ᾽ αὐτῆς ἔργα κόμιζε,</l>
<l>ἱστόν τ᾽ ἠλακάτην τε, καὶ ἀμφιπόλοισι κέλευε</l>
<l>ἔργον ἐποίχεσθαι: μῦθος δ᾽ ἄνδρεσσι μελήσει</l>
<l>πᾶσι, μάλιστα δ᾽ ἐμοί: τοῦ γὰρ κράτος ἔστ᾽ ἐνὶ οἴκῳ.</l></q>
<l n="360"><milestone unit="para" ed="P" />ἡ μὲν θαμβήσασα πάλιν οἶκόνδε βεβήκει:</l>
<l>παιδὸς γὰρ μῦθον πεπνυμένον ἔνθετο θυμῷ.</l>
<l>ἐς δ᾽ ὑπερῷ᾽ ἀναβᾶσα σὺν ἀμφιπόλοισι γυναιξὶ</l>
<l>κλαῖεν ἔπειτ᾽ Ὀδυσῆα φίλον πόσιν, ὄφρα οἱ ὕπνον</l>
<l>ἡδὺν ἐπὶ βλεφάροισι βάλε γλαυκῶπις Ἀθήνη.</l>
<milestone n="365" unit="card" ed="p" />
<l n="365"><milestone unit="para" ed="P" />μνηστῆρες δ᾽ ὁμάδησαν ἀνὰ μέγαρα σκιόεντα,</l>
<l>πάντες δ᾽ ἠρήσαντο παραὶ λεχέεσσι κλιθῆναι.</l>
<l>τοῖσι δὲ Τηλέμαχος πεπνυμένος ἤρχετο μύθων:</l>
<q direct="unspecified"><l><milestone unit="para" ed="P" />μητρὸς ἐμῆς μνηστῆρες ὑπέρβιον ὕβριν ἔχοντες,</l>
<l>νῦν μὲν δαινύμενοι τερπώμεθα, μηδὲ βοητὺς</l>
<l n="370">ἔστω,  ἐπεὶ τόδε καλὸν ἀκουέμεν ἐστὶν ἀοιδοῦ</l>
<l>τοιοῦδ᾽ οἷος ὅδ᾽ ἐστί, θεοῖς ἐναλίγκιος αὐδήν.</l>
<l>ἠῶθεν δ᾽ ἀγορήνδε καθεζώμεσθα κιόντες</l>
<l>πάντες, ἵν᾽ ὕμιν μῦθον ἀπηλεγέως ἀποείπω,</l>
<l>ἐξιέναι μεγάρων: ἄλλας δ᾽ ἀλεγύνετε δαῖτας,</l>
<l n="375">ὑμὰ κτήματ᾽ ἔδοντες,  ἀμειβόμενοι κατὰ οἴκους.</l>
<l>εἰ δ᾽ ὕμιν δοκέει τόδε λωίτερον καὶ ἄμεινον</l>
<l>ἔμμεναι, ἀνδρὸς ἑνὸς βίοτον νήποινον ὀλέσθαι,</l>
<l>κείρετ᾽: ἐγὼ δὲ θεοὺς ἐπιβώσομαι αἰὲν ἐόντας,</l>
<l>αἴ κέ ποθι Ζεὺς δῷσι παλίντιτα ἔργα γενέσθαι:</l>
<l n="380">νήποινοί κεν ἔπειτα δόμων ἔντοσθεν ὄλοισθε.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ὀδὰξ ἐν χείλεσι φύντες</l>
<l>Τηλέμαχον θαύμαζον, ὃ θαρσαλέως ἀγόρευεν.</l>
<l><milestone unit="para" ed="P" />τὸν δ᾽ αὖτ᾽ Ἀντίνοος προσέφη, Εὐπείθεος υἱός:</l>
<q direct="unspecified"><l>Τηλέμαχ᾽, ἦ μάλα δή σε διδάσκουσιν θεοὶ αὐτοὶ</l>
<l n="385">ὑψαγόρην τ᾽ ἔμεναι καὶ θαρσαλέως ἀγορεύειν:</l>
<l>μὴ σέ γ᾽ ἐν ἀμφιάλῳ Ἰθάκῃ βασιλῆα Κρονίων</l>
<l>ποιήσειεν, ὅ τοι γενεῇ πατρώιόν ἐστιν.</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>Ἀντίνο᾽, ἦ καί μοι νεμεσήσεαι ὅττι κεν εἴπω;</l>
<l n="390">καὶ κεν τοῦτ᾽ ἐθέλοιμι Διός γε διδόντος ἀρέσθαι.</l>
<l>ἦ φῂς τοῦτο κάκιστον ἐν ἀνθρώποισι τετύχθαι;</l>
<l>οὐ μὲν γάρ τι κακὸν βασιλευέμεν: αἶψά τέ οἱ δῶ</l>
<l>ἀφνειὸν πέλεται καὶ τιμηέστερος αὐτός.</l>
<l>ἀλλ᾽ ἦ τοι βασιλῆες Ἀχαιῶν εἰσὶ καὶ ἄλλοι</l>
<l n="395">πολλοὶ ἐν ἀμφιάλῳ Ἰθάκῃ,  νέοι ἠδὲ παλαιοί,</l>
<l>τῶν κέν τις τόδ᾽ ἔχῃσιν, ἐπεὶ θάνε δῖος Ὀδυσσεύς:</l>
<l>αὐτὰρ ἐγὼν οἴκοιο ἄναξ ἔσομ᾽ ἡμετέροιο</l>
<l>καὶ δμώων, οὕς μοι ληίσσατο δῖος Ὀδυσσεύς.</l></q>
<l><milestone unit="para" ed="P" />τὸν δ᾽ αὖτ᾽ Εὐρύμαχος Πολύβου πάϊς ἀντίον ηὔδα:</l>
<q direct="unspecified"><l n="400">Τηλέμαχ᾽,  ἦ τοι ταῦτα θεῶν ἐν γούνασι κεῖται,</l>
<l>ὅς τις ἐν ἀμφιάλῳ Ἰθάκῃ βασιλεύσει Ἀχαιῶν:</l>
<l>κτήματα δ᾽ αὐτὸς ἔχοις καὶ δώμασιν οἷσιν ἀνάσσοις.</l>
<l>μὴ γὰρ ὅ γ᾽ ἔλθοι ἀνὴρ ὅς τίς σ᾽ ἀέκοντα βίηφιν</l>
<l>κτήματ᾽ ἀπορραίσει, Ἰθάκης ἔτι ναιετοώσης.</l>
<l n="405">ἀλλ᾽ ἐθέλω σε,  φέριστε, περὶ ξείνοιο ἐρέσθαι,</l>
<l>ὁππόθεν οὗτος ἀνήρ, ποίης δ᾽ ἐξ εὔχεται εἶναι</l>
<l>γαίης, ποῦ δέ νύ οἱ γενεὴ καὶ πατρὶς ἄρουρα.</l>
<l>ἠέ τιν᾽ ἀγγελίην πατρὸς φέρει ἐρχομένοιο,</l>
<l>ἦ ἑὸν αὐτοῦ χρεῖος ἐελδόμενος τόδ᾽ ἱκάνει;</l>
<l n="410">οἷον ἀναΐξας ἄφαρ οἴχεται,  οὐδ᾽ ὑπέμεινε</l>
<l>γνώμεναι: οὐ μὲν γάρ τι κακῷ εἰς ὦπα ἐῴκει.</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>Εὐρύμαχ᾽, ἦ τοι νόστος ἀπώλετο πατρὸς ἐμοῖο:</l>
<l>οὔτ᾽ οὖν ἀγγελίῃ ἔτι πείθομαι, εἴ ποθεν ἔλθοι,</l>
<l n="415">οὔτε θεοπροπίης ἐμπάζομαι,  ἥν τινα μήτηρ</l>
<l>ἐς μέγαρον καλέσασα θεοπρόπον ἐξερέηται.</l>
<l>ξεῖνος δ᾽ οὗτος ἐμὸς πατρώιος ἐκ Τάφου ἐστίν,</l>
<l>Μέντης δ᾽ Ἀγχιάλοιο δαΐφρονος εὔχεται εἶναι</l>
<l>υἱός, ἀτὰρ Ταφίοισι φιληρέτμοισιν ἀνάσσει.</l></q>
<l n="420"><milestone unit="para" ed="P" />ὣς φάτο Τηλέμαχος, φρεσὶ δ᾽ ἀθανάτην θεὸν ἔγνω.</l>
<milestone n="421" unit="card" ed="p" />
<l>οἱ δ᾽ εἰς ὀρχηστύν τε καὶ ἱμερόεσσαν ἀοιδὴν</l>
<l>τρεψάμενοι τέρποντο, μένον δ᾽ ἐπὶ ἕσπερον ἐλθεῖν.</l>
<l>τοῖσι δὲ τερπομένοισι μέλας ἐπὶ ἕσπερος ἦλθε:</l>
<l>δὴ τότε κακκείοντες ἔβαν οἶκόνδε ἕκαστος.</l>
<l n="425">Τηλέμαχος δ᾽,  ὅθι οἱ θάλαμος περικαλλέος αὐλῆς</l>
<l>ὑψηλὸς δέδμητο περισκέπτῳ ἐνὶ χώρῳ,</l>
<l>ἔνθ᾽ ἔβη εἰς εὐνὴν πολλὰ φρεσὶ μερμηρίζων.</l>
<l>τῷ δ᾽ ἄρ᾽ ἅμ᾽ αἰθομένας δαΐδας φέρε κεδνὰ ἰδυῖα</l>
<l>Εὐρύκλει᾽, Ὦπος θυγάτηρ Πεισηνορίδαο,</l>
<l n="430">τήν ποτε Λαέρτης πρίατο κτεάτεσσιν ἑοῖσιν</l>
<l>πρωθήβην ἔτ᾽ ἐοῦσαν, ἐεικοσάβοια δ᾽ ἔδωκεν,</l>
<l>ἶσα δέ μιν κεδνῇ ἀλόχῳ τίεν ἐν μεγάροισιν,</l>
<l>εὐνῇ δ᾽ οὔ ποτ᾽ ἔμικτο, χόλον δ᾽ ἀλέεινε γυναικός:</l>
<l>ἥ οἱ ἅμ᾽ αἰθομένας δαΐδας φέρε, καί ἑ μάλιστα</l>
<l n="435">δμῳάων φιλέεσκε,  καὶ ἔτρεφε τυτθὸν ἐόντα.</l>
<l>ὤιξεν δὲ θύρας θαλάμου πύκα ποιητοῖο,</l>
<l>ἕζετο δ᾽ ἐν λέκτρῳ, μαλακὸν δ᾽ ἔκδυνε χιτῶνα:</l>
<l>καὶ τὸν μὲν γραίης πυκιμηδέος ἔμβαλε χερσίν.</l>
<l>ἡ μὲν τὸν πτύξασα καὶ ἀσκήσασα χιτῶνα,</l>
<l n="440">πασσάλῳ ἀγκρεμάσασα παρὰ τρητοῖσι λέχεσσι</l>
<l>βῆ ῥ᾽ ἴμεν ἐκ θαλάμοιο, θύρην δ᾽ ἐπέρυσσε κορώνῃ</l>
<l>ἀργυρέῃ, ἐπὶ δὲ κληῖδ᾽ ἐτάνυσσεν ἱμάντι.</l>
<l>ἔνθ᾽ ὅ γε παννύχιος, κεκαλυμμένος οἰὸς ἀώτῳ,</l>
<l>βούλευε φρεσὶν ᾗσιν ὁδὸν τὴν πέφραδ᾽ Ἀθήνη.</l>
</div1></body></text></TEI.2>