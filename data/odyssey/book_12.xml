<?xml version="1.0" encoding="utf-8"?>
<TEI.2><text><body><div1 n="12" type="Book" org="uniform" sample="complete">
<milestone n="1" unit="card" ed="p" />
<q direct="unspecified"><l>αὐτὰρ ἐπεὶ ποταμοῖο λίπεν ῥόον Ὠκεανοῖο</l>
<l>νηῦς, ἀπὸ δ᾽ ἵκετο κῦμα θαλάσσης εὐρυπόροιο</l>
<l>νῆσόν τ᾽ Αἰαίην, ὅθι τ᾽ Ἠοῦς ἠριγενείης</l>
<l>οἰκία καὶ χοροί εἰσι καὶ ἀντολαὶ Ἠελίοιο,</l>
<l>νῆα μὲν ἔνθ᾽ ἐλθόντες ἐκέλσαμεν ἐν ψαμάθοισιν,</l>
<l>ἐκ δὲ καὶ αὐτοὶ βῆμεν ἐπὶ ῥηγμῖνι θαλάσσης:</l>
<l>ἔνθα δ᾽ ἀποβρίξαντες ἐμείναμεν Ἠῶ δῖαν.</l>
<l><milestone unit="para" ed="P" />ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>δὴ τότ᾽ ἐγὼν ἑτάρους προΐειν ἐς δώματα Κίρκης</l>
<l n="10">οἰσέμεναι νεκρόν,  Ἐλπήνορα τεθνηῶτα.</l>
<l>φιτροὺς δ᾽ αἶψα ταμόντες, ὅθ᾽ ἀκροτάτη πρόεχ᾽ ἀκτή,</l>
<l>θάπτομεν ἀχνύμενοι θαλερὸν κατὰ δάκρυ χέοντες.</l>
<l>αὐτὰρ ἐπεὶ νεκρός τ᾽ ἐκάη καὶ τεύχεα νεκροῦ,</l>
<l>τύμβον χεύαντες καὶ ἐπὶ στήλην ἐρύσαντες</l>
<l n="15">πήξαμεν ἀκροτάτῳ τύμβῳ ἐυῆρες ἐρετμόν.</l>
<l><milestone unit="para" ed="P" />ἡμεῖς μὲν τὰ ἕκαστα διείπομεν: οὐδ᾽ ἄρα Κίρκην</l>
<l>ἐξ Ἀίδεω ἐλθόντες ἐλήθομεν, ἀλλὰ μάλ᾽ ὦκα</l>
<l>ἦλθ᾽ ἐντυναμένη: ἅμα δ᾽ ἀμφίπολοι φέρον αὐτῇ</l>
<l>σῖτον καὶ κρέα πολλὰ καὶ αἴθοπα οἶνον ἐρυθρόν.</l>
<l n="20">ἡ δ᾽ ἐν μέσσῳ στᾶσα μετηύδα δῖα θεάων:</l>
<q direct="unspecified"><l><milestone unit="para" ed="P" />σχέτλιοι, οἳ ζώοντες ὑπήλθετε δῶμ᾽ Ἀίδαο,</l>
<l>δισθανέες, ὅτε τ᾽ ἄλλοι ἅπαξ θνῄσκουσ᾽ ἄνθρωποι.</l>
<l>ἀλλ᾽ ἄγετ᾽ ἐσθίετε βρώμην καὶ πίνετε οἶνον</l>
<l>αὖθι πανημέριοι: ἅμα δ᾽ ἠοῖ φαινομένηφι</l>
<l n="25">πλεύσεσθ᾽: αὐτὰρ ἐγὼ δείξω ὁδὸν ἠδὲ ἕκαστα</l>
<l>σημανέω, ἵνα μή τι κακορραφίῃ ἀλεγεινῇ</l>
<l>ἢ ἁλὸς ἢ ἐπὶ γῆς ἀλγήσετε πῆμα παθόντες.</l></q>
<l><milestone unit="para" ed="P" />ὣς ἔφαθ᾽, ἡμῖν δ᾽ αὖτ᾽ ἐπεπείθετο θυμὸς ἀγήνωρ.</l>
<l>ὣς τότε μὲν πρόπαν ἦμαρ ἐς ἠέλιον καταδύντα</l>
<l n="30">ἥμεθα δαινύμενοι κρέα τ᾽ ἄσπετα καὶ μέθυ ἡδύ:</l>
<l>ἦμος δ᾽ ἠέλιος κατέδυ καὶ ἐπὶ κνέφας ἦλθεν,</l>
<l>οἱ μὲν κοιμήσαντο παρὰ πρυμνήσια νηός,</l>
<l>ἡ δ᾽ ἐμὲ χειρὸς ἑλοῦσα φίλων ἀπονόσφιν ἑταίρων</l>
<l>εἷσέ τε καὶ προσέλεκτο καὶ ἐξερέεινεν ἕκαστα:</l>
<l n="35">αὐτὰρ ἐγὼ τῇ πάντα κατὰ μοῖραν κατέλεξα.</l>
<milestone n="36" unit="card" ed="p" />
<l>καὶ τότε δή μ᾽ ἐπέεσσι προσηύδα πότνια Κίρκη:</l>
<q direct="unspecified"><l><milestone unit="para" ed="P" />ταῦτα μὲν οὕτω πάντα πεπείρανται, σὺ δ᾽ ἄκουσον,</l>
<l>ὥς τοι ἐγὼν ἐρέω, μνήσει δέ σε καὶ θεὸς αὐτός.</l>
<l>Σειρῆνας μὲν πρῶτον ἀφίξεαι, αἵ ῥά τε πάντας</l>
<l n="40">ἀνθρώπους θέλγουσιν,  ὅτις σφεας εἰσαφίκηται.</l>
<l>ὅς τις ἀιδρείῃ πελάσῃ καὶ φθόγγον ἀκούσῃ</l>
<l>Σειρήνων, τῷ δ᾽ οὔ τι γυνὴ καὶ νήπια τέκνα</l>
<l>οἴκαδε νοστήσαντι παρίσταται οὐδὲ γάνυνται,</l>
<l>ἀλλά τε Σειρῆνες λιγυρῇ θέλγουσιν ἀοιδῇ</l>
<l n="45">ἥμεναι ἐν λειμῶνι,  πολὺς δ᾽ ἀμφ᾽ ὀστεόφιν θὶς</l>
<l>ἀνδρῶν πυθομένων, περὶ δὲ ῥινοὶ μινύθουσι.</l>
<l>ἀλλὰ παρεξελάαν, ἐπὶ δ᾽ οὔατ᾽ ἀλεῖψαι ἑταίρων</l>
<l>κηρὸν δεψήσας μελιηδέα, μή τις ἀκούσῃ</l>
<l>τῶν ἄλλων: ἀτὰρ αὐτὸς ἀκουέμεν αἴ κ᾽ ἐθέλῃσθα,</l>
<l n="50">δησάντων σ᾽ ἐν νηὶ θοῇ χεῖράς τε πόδας τε</l>
<l>ὀρθὸν ἐν ἱστοπέδῃ, ἐκ δ᾽ αὐτοῦ πείρατ᾽ ἀνήφθω,</l>
<l>ὄφρα κε τερπόμενος ὄπ᾽ ἀκούσῃς Σειρήνοιιν.</l>
<l>εἰ δέ κε λίσσηαι ἑτάρους λῦσαί τε κελεύῃς,</l>
<l>οἱ δέ σ᾽ ἔτι πλεόνεσσι τότ᾽ ἐν δεσμοῖσι διδέντων.</l>
<l n="55">αὐτὰρ ἐπὴν δὴ τάς γε παρὲξ ἐλάσωσιν ἑταῖροι,</l>
<l>ἔνθα τοι οὐκέτ᾽ ἔπειτα διηνεκέως ἀγορεύσω,</l>
<l>ὁπποτέρη δή τοι ὁδὸς ἔσσεται, ἀλλὰ καὶ αὐτὸς</l>
<l>θυμῷ βουλεύειν: ἐρέω δέ τοι ἀμφοτέρωθεν.</l>
<l>ἔνθεν μὲν γὰρ πέτραι ἐπηρεφέες, προτὶ δ᾽ αὐτὰς</l>
<l n="60">κῦμα μέγα ῥοχθεῖ κυανώπιδος Ἀμφιτρίτης:</l>
<l>Πλαγκτὰς δή τοι τάς γε θεοὶ μάκαρες καλέουσι.</l>
<l>τῇ μέν τ᾽ οὐδὲ ποτητὰ παρέρχεται οὐδὲ πέλειαι</l>
<l>τρήρωνες, ταί τ᾽ ἀμβροσίην Διὶ πατρὶ φέρουσιν,</l>
<l>ἀλλά τε καὶ τῶν αἰὲν ἀφαιρεῖται λὶς πέτρη:</l>
<l n="65">ἀλλ᾽ ἄλλην ἐνίησι πατὴρ ἐναρίθμιον εἶναι.</l>
<l>τῇ δ᾽ οὔ πώ τις νηῦς φύγεν ἀνδρῶν, ἥ τις ἵκηται,</l>
<l>ἀλλά θ᾽ ὁμοῦ πίνακάς τε νεῶν καὶ σώματα φωτῶν</l>
<l>κύμαθ᾽ ἁλὸς φορέουσι πυρός τ᾽ ὀλοοῖο θύελλαι.</l>
<l>οἴη δὴ κείνη γε παρέπλω ποντοπόρος νηῦς,</l>
<l n="70">Ἀργὼ πᾶσι μέλουσα,  παρ᾽ Αἰήταο πλέουσα.</l>
<l>καὶ νύ κε τὴν ἔνθ᾽ ὦκα βάλεν μεγάλας ποτὶ πέτρας,</l>
<l>ἀλλ᾽ Ἥρη παρέπεμψεν, ἐπεὶ φίλος ἦεν Ἰήσων.</l>
<milestone n="73" unit="card" ed="p" />
<l><milestone unit="para" ed="P" />οἱ δὲ δύω σκόπελοι ὁ μὲν οὐρανὸν εὐρὺν ἱκάνει</l>
<l>ὀξείῃ κορυφῇ, νεφέλη δέ μιν ἀμφιβέβηκε</l>
<l n="75">κυανέη: τὸ μὲν οὔ ποτ᾽ ἐρωεῖ,  οὐδέ ποτ᾽ αἴθρη</l>
<l>κείνου ἔχει κορυφὴν οὔτ᾽ ἐν θέρει οὔτ᾽ ἐν ὀπώρῃ.</l>
<l>οὐδέ κεν ἀμβαίη βροτὸς ἀνὴρ οὐδ᾽ ἐπιβαίη,</l>
<l>οὐδ᾽ εἴ οἱ χεῖρές τε ἐείκοσι καὶ πόδες εἶεν:</l>
<l>πέτρη γὰρ λίς ἐστι, περιξεστῇ ἐικυῖα.</l>
<l n="80">μέσσῳ δ᾽ ἐν σκοπέλῳ ἔστι σπέος ἠεροειδές,</l>
<l>πρὸς ζόφον εἰς Ἔρεβος τετραμμένον, ᾗ περ ἂν ὑμεῖς</l>
<l>νῆα παρὰ γλαφυρὴν ἰθύνετε, φαίδιμ᾽ Ὀδυσσεῦ.</l>
<l>οὐδέ κεν ἐκ νηὸς γλαφυρῆς αἰζήιος ἀνὴρ</l>
<l>τόξῳ ὀιστεύσας κοῖλον σπέος εἰσαφίκοιτο.</l>
<l n="85">ἔνθα δ᾽ ἐνὶ Σκύλλη ναίει δεινὸν λελακυῖα.</l>
<l>τῆς ἦ τοι φωνὴ μὲν ὅση σκύλακος νεογιλῆς</l>
<l>γίγνεται, αὐτὴ δ᾽ αὖτε πέλωρ κακόν: οὐδέ κέ τίς μιν</l>
<l>γηθήσειεν ἰδών, οὐδ᾽ εἰ θεὸς ἀντιάσειεν.</l>
<l>τῆς ἦ τοι πόδες εἰσὶ δυώδεκα πάντες ἄωροι,</l>
<l n="90">ἓξ δέ τέ οἱ δειραὶ περιμήκεες,  ἐν δὲ ἑκάστῃ</l>
<l>σμερδαλέη κεφαλή, ἐν δὲ τρίστοιχοι ὀδόντες</l>
<l>πυκνοὶ καὶ θαμέες, πλεῖοι μέλανος θανάτοιο.</l>
<l>μέσση μέν τε κατὰ σπείους κοίλοιο δέδυκεν,</l>
<l>ἔξω δ᾽ ἐξίσχει κεφαλὰς δεινοῖο βερέθρου,</l>
<l n="95">αὐτοῦ δ᾽ ἰχθυάᾳ,  σκόπελον περιμαιμώωσα,</l>
<l>δελφῖνάς τε κύνας τε, καὶ εἴ ποθι μεῖζον ἕλῃσι</l>
<l>κῆτος, ἃ μυρία βόσκει ἀγάστονος Ἀμφιτρίτη.</l>
<l>τῇ δ᾽ οὔ πώ ποτε ναῦται ἀκήριοι εὐχετόωνται</l>
<l>παρφυγέειν σὺν νηί: φέρει δέ τε κρατὶ ἑκάστῳ</l>
<l n="100">φῶτ᾽ ἐξαρπάξασα νεὸς κυανοπρῴροιο.</l>
<l><milestone unit="para" ed="P" />τὸν δ᾽ ἕτερον σκόπελον χθαμαλώτερον ὄψει, Ὀδυσσεῦ.</l>
<l>πλησίον ἀλλήλων: καί κεν διοϊστεύσειας.</l>
<l>τῷ δ᾽ ἐν ἐρινεὸς ἔστι μέγας, φύλλοισι τεθηλώς:</l>
<l>τῷ δ᾽ ὑπὸ δῖα Χάρυβδις ἀναρροιβδεῖ μέλαν ὕδωρ.</l>
<l n="105">τρὶς μὲν γάρ τ᾽ ἀνίησιν ἐπ᾽ ἤματι,  τρὶς δ᾽ ἀναροιβδεῖ</l>
<l>δεινόν: μὴ σύ γε κεῖθι τύχοις, ὅτε ῥοιβδήσειεν:</l>
<l>οὐ γάρ κεν ῥύσαιτό σ᾽ ὑπὲκ κακοῦ οὐδ᾽ ἐνοσίχθων.</l>
<l>ἀλλὰ μάλα Σκύλλης σκοπέλῳ πεπλημένος ὦκα</l>
<l>νῆα παρὲξ ἐλάαν, ἐπεὶ ἦ πολὺ φέρτερόν ἐστιν</l>
<l n="110">ἓξ ἑτάρους ἐν νηὶ ποθήμεναι ἢ ἅμα πάντας.</l></q>
<milestone n="111" unit="card" ed="p" />
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<l>εἰ δ᾽ ἄγε δή μοι τοῦτο, θεά, νημερτὲς ἐνίσπες,</l>
<l>εἴ πως τὴν ὀλοὴν μὲν ὑπεκπροφύγοιμι Χάρυβδιν,</l>
<l>τὴν δέ κ᾽ ἀμυναίμην, ὅτε μοι σίνοιτό γ᾽ ἑταίρους.</l></q>
<l n="115"><milestone unit="para" ed="P" />ὣς ἐφάμην,  ἡ δ᾽ αὐτίκ᾽ ἀμείβετο δῖα θεάων:</l>
<q direct="unspecified"><l>σχέτλιε, καὶ δὴ αὖ τοι πολεμήια ἔργα μέμηλε</l>
<l>καὶ πόνος: οὐδὲ θεοῖσιν ὑπείξεαι ἀθανάτοισιν;</l>
<l>ἡ δέ τοι οὐ θνητή, ἀλλ᾽ ἀθάνατον κακόν ἐστι,</l>
<l>δεινόν τ᾽ ἀργαλέον τε καὶ ἄγριον οὐδὲ μαχητόν:</l>
<l n="120">οὐδέ τις ἔστ᾽ ἀλκή: φυγέειν κάρτιστον ἀπ᾽ αὐτῆς.</l>
<l>ἢν γὰρ δηθύνῃσθα κορυσσόμενος παρὰ πέτρῃ,</l>
<l>δείδω, μή σ᾽ ἐξαῦτις ἐφορμηθεῖσα κίχῃσι</l>
<l>τόσσῃσιν κεφαλῇσι, τόσους δ᾽ ἐκ φῶτας ἕληται.</l>
<l>ἀλλὰ μάλα σφοδρῶς ἐλάαν, βωστρεῖν δὲ Κράταιιν,</l>
<l n="125">μητέρα τῆς Σκύλλης,  ἥ μιν τέκε πῆμα βροτοῖσιν:</l>
<l>ἥ μιν ἔπειτ᾽ ἀποπαύσει ἐς ὕστερον ὁρμηθῆναι.</l>
<l><milestone unit="para" ed="P" />Θρινακίην δ᾽ ἐς νῆσον ἀφίξεαι: ἔνθα δὲ πολλαὶ</l>
<l>βόσκοντ᾽ Ἠελίοιο βόες καὶ ἴφια μῆλα,</l>
<l>ἑπτὰ βοῶν ἀγέλαι, τόσα δ᾽ οἰῶν πώεα καλά,</l>
<l n="130">πεντήκοντα δ᾽ ἕκαστα.  γόνος δ᾽ οὐ γίγνεται αὐτῶν,</l>
<l>οὐδέ ποτε φθινύθουσι. θεαὶ δ᾽ ἐπιποιμένες εἰσίν,</l>
<l>νύμφαι ἐυπλόκαμοι, Φαέθουσά τε Λαμπετίη τε,</l>
<l>ἃς τέκεν Ἠελίῳ Ὑπερίονι δῖα Νέαιρα.</l>
<l>τὰς μὲν ἄρα θρέψασα τεκοῦσά τε πότνια μήτηρ</l>
<l n="135">Θρινακίην ἐς νῆσον ἀπῴκισε τηλόθι ναίειν,</l>
<l>μῆλα φυλασσέμεναι πατρώια καὶ ἕλικας βοῦς.</l>
<l>τὰς εἰ μέν κ᾽ ἀσινέας ἐάᾳς νόστου τε μέδηαι,</l>
<l>ἦ τ᾽ ἂν ἔτ᾽ εἰς Ἰθάκην κακά περ πάσχοντες ἵκοισθε:</l>
<l>εἰ δέ κε σίνηαι, τότε τοι τεκμαίρομ᾽ ὄλεθρον,</l>
<l n="140">νηί τε καὶ ἑτάροις: αὐτὸς δ᾽ εἴ πέρ κεν ἀλύξῃς,</l>
<l>ὀψὲ κακῶς νεῖαι, ὀλέσας ἄπο πάντας ἑταίρους.</l></q>
<l><milestone unit="para" ed="P" />ὣς ἔφατ᾽, αὐτίκα δὲ χρυσόθρονος ἤλυθεν Ἠώς.</l>
<l>ἡ μὲν ἔπειτ᾽ ἀνὰ νῆσον ἀπέστιχε δῖα θεάων:</l>
<l>αὐτὰρ ἐγὼν ἐπὶ νῆα κιὼν ὤτρυνον ἑταίρους</l>
<l n="145">αὐτούς τ᾽ ἀμβαίνειν ἀνά τε πρυμνήσια λῦσαι:</l>
<l>οἱ δ᾽ αἶψ᾽ εἴσβαινον καὶ ἐπὶ κληῖσι καθῖζον.</l>
<l>ἑξῆς δ᾽ ἑζόμενοι πολιὴν ἅλα τύπτον ἐρετμοῖς.</l>
<l>ἡμῖν δ᾽ αὖ κατόπισθε νεὸς κυανοπρῴροιο</l>
<l>ἴκμενον οὖρον ἵει πλησίστιον, ἐσθλὸν ἑταῖρον,</l>
<l n="150">Κίρκη ἐυπλόκαμος,  δεινὴ θεὸς αὐδήεσσα.</l>
<l>αὐτίκα δ᾽ ὅπλα ἕκαστα πονησάμενοι κατὰ νῆα</l>
<l>ἥμεθα: τὴν δ᾽ ἄνεμός τε κυβερνήτης τ᾽ ἴθυνε.</l>
<milestone n="153" unit="card" ed="p" />
<l><milestone unit="para" ed="P" />δὴ τότ᾽ ἐγὼν ἑτάροισι μετηύδων ἀχνύμενος κῆρ:</l>
<q direct="unspecified"><l>ὦ φίλοι, οὐ γὰρ χρὴ ἕνα ἴδμεναι οὐδὲ δύ᾽ οἴους</l>
<l n="155">θέσφαθ᾽ ἅ μοι Κίρκη μυθήσατο,  δῖα θεάων:</l>
<l>ἀλλ᾽ ἐρέω μὲν ἐγών, ἵνα εἰδότες ἤ κε θάνωμεν</l>
<l>ἤ κεν ἀλευάμενοι θάνατον καὶ κῆρα φύγοιμεν.</l>
<l>Σειρήνων μὲν πρῶτον ἀνώγει θεσπεσιάων</l>
<l>φθόγγον ἀλεύασθαι καὶ λειμῶν᾽ ἀνθεμόεντα.</l>
<l n="160">οἶον ἔμ᾽ ἠνώγει ὄπ᾽ ἀκουέμεν: ἀλλά με δεσμῷ</l>
<l>δήσατ᾽ ἐν ἀργαλέῳ, ὄφρ᾽ ἔμπεδον αὐτόθι μίμνω,</l>
<l>ὀρθὸν ἐν ἱστοπέδῃ, ἐκ δ᾽ αὐτοῦ πείρατ᾽ ἀνήφθω.</l>
<l>εἰ δέ κε λίσσωμαι ὑμέας λῦσαί τε κελεύω,</l>
<l>ὑμεῖς δὲ πλεόνεσσι τότ᾽ ἐν δεσμοῖσι πιέζειν.</l></q>
<l n="165"><milestone unit="para" ed="P" />ἦ τοι ἐγὼ τὰ ἕκαστα λέγων ἑτάροισι πίφαυσκον:</l>
<l>τόφρα δὲ καρπαλίμως ἐξίκετο νηῦς ἐυεργὴς</l>
<l>νῆσον Σειρήνοιιν: ἔπειγε γὰρ οὖρος ἀπήμων.</l>
<l>αὐτίκ᾽ ἔπειτ᾽ ἄνεμος μὲν ἐπαύσατο ἠδὲ γαλήνη</l>
<l>ἔπλετο νηνεμίη, κοίμησε δὲ κύματα δαίμων.</l>
<l n="170">ἀνστάντες δ᾽ ἕταροι νεὸς ἱστία μηρύσαντο</l>
<l>καὶ τὰ μὲν ἐν νηὶ γλαφυρῇ θέσαν, οἱ δ᾽ ἐπ᾽ ἐρετμὰ</l>
<l>ἑζόμενοι λεύκαινον ὕδωρ ξεστῇς ἐλάτῃσιν.</l>
<l>αὐτὰρ ἐγὼ κηροῖο μέγαν τροχὸν ὀξέι χαλκῷ</l>
<l>τυτθὰ διατμήξας χερσὶ στιβαρῇσι πίεζον:</l>
<l n="175">αἶψα δ᾽ ἰαίνετο κηρός,  ἐπεὶ κέλετο μεγάλη ἲς</l>
<l>Ἠελίου τ᾽ αὐγὴ Ὑπεριονίδαο ἄνακτος:</l>
<l>ἑξείης δ᾽ ἑτάροισιν ἐπ᾽ οὔατα πᾶσιν ἄλειψα.</l>
<l>οἱ δ᾽ ἐν νηί μ᾽ ἔδησαν ὁμοῦ χεῖράς τε πόδας τε</l>
<l>ὀρθὸν ἐν ἱστοπέδῃ, ἐκ δ᾽ αὐτοῦ πείρατ᾽ ἀνῆπτον:</l>
<l n="180">αὐτοὶ δ᾽ ἑζόμενοι πολιὴν ἅλα τύπτον ἐρετμοῖς.</l>
<l>ἀλλ᾽ ὅτε τόσσον ἀπῆμεν ὅσον τε γέγωνε βοήσας,</l>
<l>ῥίμφα διώκοντες, τὰς δ᾽ οὐ λάθεν ὠκύαλος νηῦς</l>
<l>ἐγγύθεν ὀρνυμένη, λιγυρὴν δ᾽ ἔντυνον ἀοιδήν:</l>
<q direct="unspecified"><l><milestone unit="para" ed="P" />δεῦρ᾽ ἄγ᾽ ἰών, πολύαιν᾽ Ὀδυσεῦ, μέγα κῦδος Ἀχαιῶν,</l>
<l n="185">νῆα κατάστησον,  ἵνα νωιτέρην ὄπ ἀκούσῃς.</l>
<l>οὐ γάρ πώ τις τῇδε παρήλασε νηὶ μελαίνῃ,</l>
<l>πρίν γ᾽ ἡμέων μελίγηρυν ἀπὸ στομάτων ὄπ᾽ ἀκοῦσαι,</l>
<l>ἀλλ᾽ ὅ γε τερψάμενος νεῖται καὶ πλείονα εἰδώς.</l>
<l>ἴδμεν γάρ τοι πάνθ᾽ ὅσ᾽ ἐνὶ Τροίῃ εὐρείῃ</l>
<l n="190">Ἀργεῖοι Τρῶές τε θεῶν ἰότητι μόγησαν,</l>
<l>ἴδμεν δ᾽, ὅσσα γένηται ἐπὶ χθονὶ πουλυβοτείρῃ.</l></q>
<milestone n="192" unit="card" ed="p" />
<l><milestone unit="para" ed="P" />ὣς φάσαν ἱεῖσαι ὄπα κάλλιμον: αὐτὰρ ἐμὸν κῆρ</l>
<l>ἤθελ᾽ ἀκουέμεναι, λῦσαί τ᾽ ἐκέλευον ἑταίρους</l>
<l>ὀφρύσι νευστάζων: οἱ δὲ προπεσόντες ἔρεσσον.</l>
<l n="195">αὐτίκα δ᾽ ἀνστάντες Περιμήδης Εὐρύλοχός τε</l>
<l>πλείοσί μ᾽ ἐν δεσμοῖσι δέον μᾶλλόν τε πίεζον.</l>
<l>αὐτὰρ ἐπεὶ δὴ τάς γε παρήλασαν, οὐδ᾽ ἔτ᾽ ἔπειτα</l>
<l>φθογγῆς Σειρήνων ἠκούομεν οὐδέ τ᾽ ἀοιδῆς,</l>
<l>αἶψ᾽ ἀπὸ κηρὸν ἕλοντο ἐμοὶ ἐρίηρες ἑταῖροι,</l>
<l n="200">ὅν σφιν ἐπ᾽ ὠσὶν ἄλειψ᾽,  ἐμέ τ᾽ ἐκ δεσμῶν ἀνέλυσαν.</l>
<l><milestone unit="para" ed="P" />ἀλλ᾽ ὅτε δὴ τὴν νῆσον ἐλείπομεν, αὐτίκ᾽ ἔπειτα</l>
<l>καπνὸν καὶ μέγα κῦμα ἴδον καὶ δοῦπον ἄκουσα.</l>
<l>τῶν δ᾽ ἄρα δεισάντων ἐκ χειρῶν ἔπτατ᾽ ἐρετμά,</l>
<l>βόμβησαν δ᾽ ἄρα πάντα κατὰ ῥόον: ἔσχετο δ᾽ αὐτοῦ</l>
<l n="205">νηῦς,  ἐπεὶ οὐκέτ᾽ ἐρετμὰ προήκεα χερσὶν ἔπειγον.</l>
<l>αὐτὰρ ἐγὼ διὰ νηὸς ἰὼν ὤτρυνον ἑταίρους</l>
<l>μειλιχίοις ἐπέεσσι παρασταδὸν ἄνδρα ἕκαστον:</l>
<q direct="unspecified"><l><milestone unit="para" ed="P" /> ὦ φίλοι, οὐ γάρ πώ τι κακῶν ἀδαήμονές εἰμεν:</l>
<l>οὐ μὲν δὴ τόδε μεῖζον ἕπει κακόν, ἢ ὅτε Κύκλωψ</l>
<l n="210">εἴλει ἐνὶ σπῆι γλαφυρῷ κρατερῆφι βίηφιν:</l>
<l>ἀλλὰ καὶ ἔνθεν ἐμῇ ἀρετῇ, βουλῇ τε νόῳ τε,</l>
<l>ἐκφύγομεν, καί που τῶνδε μνήσεσθαι ὀίω.</l>
<l>νῦν δ᾽ ἄγεθ᾽, ὡς ἂν ἐγὼ εἴπω, πειθώμεθα πάντες.</l>
<l>ὑμεῖς μὲν κώπῃσιν ἁλὸς ῥηγμῖνα βαθεῖαν</l>
<l n="215">τύπτετε κληίδεσσιν ἐφήμενοι,  αἴ κέ ποθι Ζεὺς</l>
<l>δώῃ τόνδε γ᾽ ὄλεθρον ὑπεκφυγέειν καὶ ἀλύξαι:</l>
<l>σοὶ δέ, κυβερνῆθ᾽, ὧδ᾽ ἐπιτέλλομαι: ἀλλ᾽ ἐνὶ θυμῷ</l>
<l>βάλλευ, ἐπεὶ νηὸς γλαφυρῆς οἰήια νωμᾷς.</l>
<l>τούτου μὲν καπνοῦ καὶ κύματος ἐκτὸς ἔεργε</l>
<l n="220">νῆα,  σὺ δὲ σκοπέλου ἐπιμαίεο, μή σε λάθῃσι</l>
<l>κεῖσ᾽ ἐξορμήσασα καὶ ἐς κακὸν ἄμμε βάλῃσθα.</l></q>
<l><milestone unit="para" ed="P" />ὣς ἐφάμην, οἱ δ᾽ ὦκα ἐμοῖς ἐπέεσσι πίθοντο.</l>
<l>Σκύλλην δ᾽ οὐκέτ᾽ ἐμυθεόμην, ἄπρηκτον ἀνίην,</l>
<l>μή πώς μοι δείσαντες ἀπολλήξειαν ἑταῖροι</l>
<l n="225">εἰρεσίης,  ἐντὸς δὲ πυκάζοιεν σφέας αὐτούς.</l>
<l>καὶ τότε δὴ Κίρκης μὲν ἐφημοσύνης ἀλεγεινῆς</l>
<l>λανθανόμην, ἐπεὶ οὔ τί μ᾽ ἀνώγει θωρήσσεσθαι:</l>
<l>αὐτὰρ ἐγὼ καταδὺς κλυτὰ τεύχεα καὶ δύο δοῦρε</l>
<l>μάκρ᾽ ἐν χερσὶν ἑλὼν εἰς ἴκρια νηὸς ἔβαινον</l>
<l n="230">πρῴρης: ἔνθεν γάρ μιν ἐδέγμην πρῶτα φανεῖσθαι</l>
<l>Σκύλλην πετραίην, ἥ μοι φέρε πῆμ᾽ ἑτάροισιν.</l>
<l>οὐδέ πῃ ἀθρῆσαι δυνάμην, ἔκαμον δέ μοι ὄσσε</l>
<l>πάντῃ παπταίνοντι πρὸς ἠεροειδέα πέτρην.</l>
<milestone n="234" unit="card" ed="p" />
<l><milestone unit="para" ed="P" />ἡμεῖς μὲν στεινωπὸν ἀνεπλέομεν γοόωντες:</l>
<l n="235">ἔνθεν μὲν Σκύλλη,  ἑτέρωθι δὲ δῖα Χάρυβδις</l>
<l>δεινὸν ἀνερροίβδησε θαλάσσης ἁλμυρὸν ὕδωρ.</l>
<l>ἦ τοι ὅτ᾽ ἐξεμέσειε, λέβης ὣς ἐν πυρὶ πολλῷ</l>
<l>πᾶσ᾽ ἀναμορμύρεσκε κυκωμένη, ὑψόσε δ᾽ ἄχνη</l>
<l>ἄκροισι σκοπέλοισιν ἐπ᾽ ἀμφοτέροισιν ἔπιπτεν:</l>
<l n="240">ἀλλ᾽ ὅτ᾽ ἀναβρόξειε θαλάσσης ἁλμυρὸν ὕδωρ,</l>
<l>πᾶσ᾽ ἔντοσθε φάνεσκε κυκωμένη, ἀμφὶ δὲ πέτρη</l>
<l>δεινὸν ἐβεβρύχει, ὑπένερθε δὲ γαῖα φάνεσκε</l>
<l>ψάμμῳ κυανέη: τοὺς δὲ χλωρὸν δέος ᾕρει.</l>
<l>ἡμεῖς μὲν πρὸς τὴν ἴδομεν δείσαντες ὄλεθρον:</l>
<l n="245">τόφρα δέ μοι Σκύλλη γλαφυρῆς ἐκ νηὸς ἑταίρους</l>
<l>ἓξ ἕλεθ᾽, οἳ χερσίν τε βίηφί τε φέρτατοι ἦσαν.</l>
<l>σκεψάμενος δ᾽ ἐς νῆα θοὴν ἅμα καὶ μεθ᾽ ἑταίρους</l>
<l>ἤδη τῶν ἐνόησα πόδας καὶ χεῖρας ὕπερθεν</l>
<l>ὑψόσ᾽ ἀειρομένων: ἐμὲ δὲ φθέγγοντο καλεῦντες</l>
<l n="250">ἐξονομακλήδην,  τότε γ᾽ ὕστατον, ἀχνύμενοι κῆρ.</l>
<l>ὡς δ᾽ ὅτ᾽ ἐπὶ προβόλῳ ἁλιεὺς περιμήκεϊ ῥάβδῳ</l>
<l>ἰχθύσι τοῖς ὀλίγοισι δόλον κατὰ εἴδατα βάλλων</l>
<l>ἐς πόντον προΐησι βοὸς κέρας ἀγραύλοιο,</l>
<l>ἀσπαίροντα δ᾽ ἔπειτα λαβὼν ἔρριψε θύραζε,</l>
<l n="255">ὣς οἵ γ᾽ ἀσπαίροντες ἀείροντο προτὶ πέτρας:</l>
<l>αὐτοῦ δ᾽ εἰνὶ θύρῃσι κατήσθιε κεκληγῶτας</l>
<l>χεῖρας ἐμοὶ ὀρέγοντας ἐν αἰνῇ δηιοτῆτι:</l>
<l>οἴκτιστον δὴ κεῖνο ἐμοῖς ἴδον ὀφθαλμοῖσι</l>
<l>πάντων, ὅσσ᾽ ἐμόγησα πόρους ἁλὸς ἐξερεείνων.</l>
<l n="260"><milestone unit="para" ed="P" />αὐτὰρ ἐπεὶ πέτρας φύγομεν δεινήν τε Χάρυβδιν</l>
<l>Σκύλλην τ᾽, αὐτίκ᾽ ἔπειτα θεοῦ ἐς ἀμύμονα νῆσον</l>
<l>ἱκόμεθ᾽: ἔνθα δ᾽ ἔσαν καλαὶ βόες εὐρυμέτωποι,</l>
<l>πολλὰ δὲ ἴφια μῆλ᾽ Ὑπερίονος Ἠελίοιο.</l>
<l>δὴ τότ᾽ ἐγὼν ἔτι πόντῳ ἐὼν ἐν νηὶ μελαίνῃ</l>
<l n="265">μυκηθμοῦ τ᾽ ἤκουσα βοῶν αὐλιζομενάων</l>
<l>οἰῶν τε βληχήν: καί μοι ἔπος ἔμπεσε θυμῷ</l>
<l>μάντηος ἀλαοῦ, Θηβαίου Τειρεσίαο,</l>
<l>Κίρκης τ᾽ Αἰαίης, ἥ μοι μάλα πόλλ᾽ ἐπέτελλε</l>
<l>νῆσον ἀλεύασθαι τερψιμβρότου Ἠελίοιο.</l>
<l n="270">δὴ τότ᾽ ἐγὼν ἑτάροισι μετηύδων ἀχνύμενος κῆρ:</l>
<q direct="unspecified"><l><milestone unit="para" ed="P" />κέκλυτέ μευ μύθων κακά περ πάσχοντες ἑταῖροι,</l>
<l>ὄφρ᾽ ὑμῖν εἴπω μαντήια Τειρεσίαο</l>
<l>Κίρκης τ᾽ Αἰαίης, ἥ μοι μάλα πόλλ᾽ ἐπέτελλε</l>
<l>νῆσον ἀλεύασθαι τερψιμβρότου Ἠελίοιο:</l>
<l n="275">ἔνθα γὰρ αἰνότατον κακὸν ἔμμεναι ἄμμιν ἔφασκεν.</l>
<l>ἀλλὰ παρὲξ τὴν νῆσον ἐλαύνετε νῆα μέλαιναν.</l></q>
<milestone n="277" unit="card" ed="p" />
<l><milestone unit="para" ed="P" />ὣς ἐφάμην, τοῖσιν δὲ κατεκλάσθη φίλον ἦτορ.</l>
<l>αὐτίκα δ᾽ Εὐρύλοχος στυγερῷ μ᾽ ἠμείβετο μύθῳ:</l>
<q direct="unspecified"><l><milestone unit="para" ed="P" />σχέτλιός εἰς, Ὀδυσεῦ: περί τοι μένος, οὐδέ τι γυῖα</l>
<l n="280">κάμνεις: ἦ ῥά νυ σοί γε σιδήρεα πάντα τέτυκται,</l>
<l>ὅς ῥ᾽ ἑτάρους καμάτῳ ἁδηκότας ἠδὲ καὶ ὕπνῳ</l>
<l>οὐκ ἐάᾳς γαίης ἐπιβήμεναι, ἔνθα κεν αὖτε</l>
<l>νήσῳ ἐν ἀμφιρύτῃ λαρὸν τετυκοίμεθα δόρπον,</l>
<l>ἀλλ᾽ αὔτως διὰ νύκτα θοὴν ἀλάλησθαι ἄνωγας</l>
<l n="285">νήσου ἀποπλαγχθέντας ἐν ἠεροειδέι πόντῳ.</l>
<l>ἐκ νυκτῶν δ᾽ ἄνεμοι χαλεποί, δηλήματα νηῶν,</l>
<l>γίγνονται: πῇ κέν τις ὑπεκφύγοι αἰπὺν ὄλεθρον,</l>
<l>ἤν πως ἐξαπίνης ἔλθῃ ἀνέμοιο θύελλα,</l>
<l>ἢ Νότου ἢ Ζεφύροιο δυσαέος, οἵ τε μάλιστα</l>
<l n="290">νῆα διαρραίουσι θεῶν ἀέκητι ἀνάκτων.</l>
<l>ἀλλ᾽ ἦ τοι νῦν μὲν πειθώμεθα νυκτὶ μελαίνῃ</l>
<l>δόρπον θ᾽ ὁπλισόμεσθα θοῇ παρὰ νηὶ μένοντες,</l>
<l>ἠῶθεν δ᾽ ἀναβάντες ἐνήσομεν εὐρέι πόντῳ.</l></q>
<l><milestone unit="para" ed="P" />ὣς ἔφατ᾽ Εὐρύλοχος, ἐπὶ δ᾽ ᾔνεον ἄλλοι ἑταῖροι.</l>
<l n="295">καὶ τότε δὴ γίγνωσκον ὃ δὴ κακὰ μήδετο δαίμων,</l>
<l>καί μιν φωνήσας ἔπεα πτερόεντα προσηύδων:</l>
<q direct="unspecified"><l><milestone unit="para" ed="P" />Εὐρύλοχ᾽, ἦ μάλα δή με βιάζετε μοῦνον ἐόντα.</l>
<l>ἀλλ᾽ ἄγε νῦν μοι πάντες ὀμόσσατε καρτερὸν ὅρκον:</l>
<l>εἴ κέ τιν᾽ ἠὲ βοῶν ἀγέλην ἢ πῶυ μέγ᾽ οἰῶν</l>
<l n="300">εὕρωμεν,  μή πού τις ἀτασθαλίῃσι κακῇσιν</l>
<l>ἢ βοῦν ἠέ τι μῆλον ἀποκτάνῃ: ἀλλὰ ἕκηλοι</l>
<l>ἐσθίετε βρώμην, τὴν ἀθανάτη πόρε Κίρκη.</l></q>
<l><milestone unit="para" ed="P" />ὣς ἐφάμην, οἱ δ᾽ αὐτίκ᾽ ἀπώμνυον, ὡς ἐκέλευον.</l>
<l>αὐτὰρ ἐπεί ῥ᾽ ὄμοσάν τε τελεύτησάν τε τὸν ὅρκον,</l>
<l n="305">στήσαμεν ἐν λιμένι γλαφυρῷ ἐυεργέα νῆα</l>
<l>ἄγχ᾽ ὕδατος γλυκεροῖο, καὶ ἐξαπέβησαν ἑταῖροι</l>
<l>νηός, ἔπειτα δὲ δόρπον ἐπισταμένως τετύκοντο.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>μνησάμενοι δὴ ἔπειτα φίλους ἔκλαιον ἑταίρους,</l>
<l n="310">οὓς ἔφαγε Σκύλλη γλαφυρῆς ἐκ νηὸς ἑλοῦσα:</l>
<l>κλαιόντεσσι δὲ τοῖσιν ἐπήλυθε νήδυμος ὕπνος.</l>
<l>ἦμος δὲ τρίχα νυκτὸς ἔην, μετὰ δ᾽ ἄστρα βεβήκει,</l>
<l>ὦρσεν ἔπι ζαῆν ἄνεμον νεφεληγερέτα Ζεὺς</l>
<l>λαίλαπι θεσπεσίῃ, σὺν δὲ νεφέεσσι κάλυψε</l>
<l n="315">γαῖαν ὁμοῦ καὶ πόντον: ὀρώρει δ᾽ οὐρανόθεν νύξ.</l>
<l>ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>νῆα μὲν ὡρμίσαμεν κοῖλον σπέος εἰσερύσαντες.</l>
<l>ἔνθα δ᾽ ἔσαν νυμφέων καλοὶ χοροὶ ἠδὲ θόωκοι:</l>
<l>καὶ τότ᾽ ἐγὼν ἀγορὴν θέμενος μετὰ μῦθον ἔειπον:</l>
<q direct="unspecified"><l n="320"><milestone unit="para" ed="P" />ὦ φίλοι,  ἐν γὰρ νηὶ θοῇ βρῶσίς τε πόσις τε</l>
<l>ἔστιν, τῶν δὲ βοῶν ἀπεχώμεθα, μή τι πάθωμεν:</l>
<l>δεινοῦ γὰρ θεοῦ αἵδε βόες καὶ ἴφια μῆλα,</l>
<l>Ἠελίου, ὃς πάντ᾽ ἐφορᾷ καὶ πάντ᾽ ἐπακούει.</l></q>
<l><milestone unit="para" ed="P" />ὣς ἐφάμην, τοῖσιν δ᾽ ἐπεπείθετο θυμὸς ἀγήνωρ.</l>
<l n="325">μῆνα δὲ πάντ᾽ ἄλληκτος ἄη Νότος,  οὐδέ τις ἄλλος</l>
<l>γίγνετ᾽ ἔπειτ᾽ ἀνέμων εἰ μὴ Εὖρός τε Νότος τε.</l>
<milestone n="327" unit="card" ed="p" />
<l><milestone unit="para" ed="P" />οἱ δ᾽ ἧος μὲν σῖτον ἔχον καὶ οἶνον ἐρυθρόν,</l>
<l>τόφρα βοῶν ἀπέχοντο λιλαιόμενοι βιότοιο.</l>
<l>ἀλλ᾽ ὅτε δὴ νηὸς ἐξέφθιτο ἤια πάντα,</l>
<l n="330">καὶ δὴ ἄγρην ἐφέπεσκον ἀλητεύοντες ἀνάγκῃ,</l>
<l>ἰχθῦς ὄρνιθάς τε, φίλας ὅ τι χεῖρας ἵκοιτο,</l>
<l>γναμπτοῖς ἀγκίστροισιν, ἔτειρε δὲ γαστέρα λιμός:</l>
<l>δὴ τότ᾽ ἐγὼν ἀνὰ νῆσον ἀπέστιχον, ὄφρα θεοῖσιν</l>
<l>εὐξαίμην, εἴ τίς μοι ὁδὸν φήνειε νέεσθαι.</l>
<l n="335">ἀλλ᾽ ὅτε δὴ διὰ νήσου ἰὼν ἤλυξα ἑταίρους,</l>
<l>χεῖρας νιψάμενος, ὅθ᾽ ἐπὶ σκέπας ἦν ἀνέμοιο,</l>
<l>ἠρώμην πάντεσσι θεοῖς οἳ Ὄλυμπον ἔχουσιν:</l>
<l>οἱ δ᾽ ἄρα μοι γλυκὺν ὕπνον ἐπὶ βλεφάροισιν ἔχευαν.</l>
<l>Εὐρύλοχος δ᾽ ἑτάροισι κακῆς ἐξήρχετο βουλῆς:</l>
<q direct="unspecified"><l n="340"><milestone unit="para" ed="P" />κέκλυτέ μευ μύθων κακά περ πάσχοντες ἑταῖροι.</l>
<l>πάντες μὲν στυγεροὶ θάνατοι δειλοῖσι βροτοῖσι,</l>
<l>λιμῷ δ᾽ οἴκτιστον θανέειν καὶ πότμον ἐπισπεῖν.</l>
<l>ἀλλ᾽ ἄγετ᾽, Ἠελίοιο βοῶν ἐλάσαντες ἀρίστας</l>
<l>ῥέξομεν ἀθανάτοισι, τοὶ οὐρανὸν εὐρὺν ἔχουσιν.</l>
<l n="345">εἰ δέ κεν εἰς Ἰθάκην ἀφικοίμεθα,  πατρίδα γαῖαν,</l>
<l>αἶψά κεν Ἠελίῳ Ὑπερίονι πίονα νηὸν</l>
<l>τεύξομεν, ἐν δέ κε θεῖμεν ἀγάλματα πολλὰ καὶ ἐσθλά.</l>
<l>εἰ δὲ χολωσάμενός τι βοῶν ὀρθοκραιράων</l>
<l>νῆ᾽ ἐθέλῃ ὀλέσαι, ἐπὶ δ᾽ ἕσπωνται θεοὶ ἄλλοι,</l>
<l n="350">βούλομ᾽ ἅπαξ πρὸς κῦμα χανὼν ἀπὸ θυμὸν ὀλέσσαι,</l>
<l>ἢ δηθὰ στρεύγεσθαι ἐὼν ἐν νήσῳ ἐρήμῃ.</l></q>
<q direct="unspecified"><l><milestone unit="para" ed="P" />ὣς ἔφατ᾽ Εὐρύλοχος, ἐπὶ δ᾽ ᾔνεον ἄλλοι ἑταῖροι.</l>
<l>αὐτίκα δ᾽ Ἠελίοιο βοῶν ἐλάσαντες ἀρίστας</l>
<l>ἐγγύθεν, οὐ γὰρ τῆλε νεὸς κυανοπρῴροιο</l>
<l n="355">βοσκέσκονθ᾽ ἕλικες καλαὶ βόες εὐρυμέτωποι:</l>
<l>τὰς δὲ περίστησάν τε καὶ εὐχετόωντο θεοῖσιν,</l>
<l>φύλλα δρεψάμενοι τέρενα δρυὸς ὑψικόμοιο:</l>
<l>οὐ γὰρ ἔχον κρῖ λευκὸν ἐυσσέλμου ἐπὶ νηός.</l>
<l>αὐτὰρ ἐπεί ῥ᾽ εὔξαντο καὶ ἔσφαξαν καὶ ἔδειραν,</l>
<l n="360">μηρούς τ᾽ ἐξέταμον κατά τε κνίσῃ ἐκάλυψαν</l>
<l>δίπτυχα ποιήσαντες, ἐπ᾽ αὐτῶν δ᾽ ὠμοθέτησαν.</l>
<l>οὐδ᾽ εἶχον μέθυ λεῖψαι ἐπ᾽ αἰθομένοις ἱεροῖσιν,</l>
<l>ἀλλ᾽ ὕδατι σπένδοντες ἐπώπτων ἔγκατα πάντα.</l>
<milestone n="364" unit="card" ed="p" />
<l>αὐτὰρ ἐπεὶ κατὰ μῆρ᾽ ἐκάη καὶ σπλάγχνα πάσαντο,</l>
<l n="365">μίστυλλόν τ᾽ ἄρα τἆλλα καὶ ἀμφ᾽ ὀβελοῖσιν ἔπειραν.</l>
<l>καὶ τότε μοι βλεφάρων ἐξέσσυτο νήδυμος ὕπνος,</l>
<l>βῆν δ᾽ ἰέναι ἐπὶ νῆα θοὴν καὶ θῖνα θαλάσσης.</l>
<l>ἀλλ᾽ ὅτε δὴ σχεδὸν ἦα κιὼν νεὸς ἀμφιελίσσης,</l>
<l>καὶ τότε με κνίσης ἀμφήλυθεν ἡδὺς ἀυτμή.</l>
<l n="370">οἰμώξας δὲ θεοῖσι μέγ᾽ ἀθανάτοισι γεγώνευν:</l>
<q direct="unspecified"><l><milestone unit="para" ed="P" />Ζεῦ πάτερ ἠδ᾽ ἄλλοι μάκαρες θεοὶ αἰὲν ἐόντες,</l>
<l>ἦ με μάλ᾽ εἰς ἄτην κοιμήσατε νηλέι ὕπνῳ.</l>
<l>οἱ δ᾽ ἕταροι μέγα ἔργον ἐμητίσαντο μένοντες.</l></q>
<l><milestone unit="para" ed="P" />ὠκέα δ᾽ Ἠελίῳ Ὑπερίονι ἄγγελος ἦλθε</l>
<l n="375">Λαμπετίη τανύπεπλος,  ὅ οἱ βόας ἔκταμεν ἡμεῖς.</l>
<l>αὐτίκα δ᾽ ἀθανάτοισι μετηύδα χωόμενος κῆρ:</l>
<q direct="unspecified"><l><milestone unit="para" ed="P" />Ζεῦ πάτερ ἠδ᾽ ἄλλοι μάκαρες θεοὶ αἰὲν ἐόντες,</l>
<l>τῖσαι δὴ ἑτάρους Λαερτιάδεω Ὀδυσῆος,</l>
<l>οἵ μευ βοῦς ἔκτειναν ὑπέρβιον, ᾗσιν ἐγώ γε</l>
<l n="380">χαίρεσκον μὲν ἰὼν εἰς οὐρανὸν ἀστερόεντα,</l>
<l>ἠδ᾽ ὁπότ᾽ ἂψ ἐπὶ γαῖαν ἀπ᾽ οὐρανόθεν προτραποίμην.</l>
<l>εἰ δέ μοι οὐ τίσουσι βοῶν ἐπιεικέ᾽ ἀμοιβήν,</l>
<l>δύσομαι εἰς Ἀίδαο καὶ ἐν νεκύεσσι φαείνω.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη νεφεληγερέτα Ζεύς:</l>
<q direct="unspecified"><l n="385">Ἠέλι᾽,  ἦ τοι μὲν σὺ μετ᾽ ἀθανάτοισι φάεινε</l>
<l>καὶ θνητοῖσι βροτοῖσιν ἐπὶ ζείδωρον ἄρουραν:</l>
<l>τῶν δέ κ᾽ ἐγὼ τάχα νῆα θοὴν ἀργῆτι κεραυνῷ</l>
<l>τυτθὰ βαλὼν κεάσαιμι μέσῳ ἐνὶ οἴνοπι πόντῳ.</l></q>
<l><milestone unit="para" ed="P" />ταῦτα δ᾽ ἐγὼν ἤκουσα Καλυψοῦς ἠυκόμοιο:</l>
<l n="390">ἡ δ᾽ ἔφη Ἑρμείαο διακτόρου αὐτὴ ἀκοῦσαι.</l>
<l><milestone unit="para" ed="P" />αὐτὰρ ἐπεί ῥ᾽ ἐπὶ νῆα κατήλυθον ἠδὲ θάλασσαν,</l>
<l>νείκεον ἄλλοθεν ἄλλον ἐπισταδόν, οὐδέ τι μῆχος</l>
<l>εὑρέμεναι δυνάμεσθα, βόες δ᾽ ἀποτέθνασαν ἤδη.</l>
<l>τοῖσιν δ᾽ αὐτίκ᾽ ἔπειτα θεοὶ τέραα προύφαινον:</l>
<l n="395">εἷρπον μὲν ῥινοί,  κρέα δ᾽ ἀμφ᾽ ὀβελοῖσι μεμύκει,</l>
<l>ὀπταλέα τε καὶ ὠμά, βοῶν δ᾽ ὣς γίγνετο φωνή.</l>
<milestone n="397" unit="card" ed="p" />
<l><milestone unit="para" ed="P" />ἑξῆμαρ μὲν ἔπειτα ἐμοὶ ἐρίηρες ἑταῖροι</l>
<l>δαίνυντ᾽ Ἠελίοιο βοῶν ἐλάσαντες ἀρίστας:</l>
<l>ἀλλ᾽ ὅτε δὴ ἕβδομον ἦμαρ ἐπὶ Ζεὺς θῆκε Κρονίων,</l>
<l n="400">καὶ τότ᾽ ἔπειτ᾽ ἄνεμος μὲν ἐπαύσατο λαίλαπι θύων,</l>
<l>ἡμεῖς δ᾽ αἶψ᾽ ἀναβάντες ἐνήκαμεν εὐρέι πόντῳ,</l>
<l>ἱστὸν στησάμενοι ἀνά θ᾽ ἱστία λεύκ᾽ ἐρύσαντες.</l>
<l><milestone unit="para" ed="P" />ἀλλ᾽ ὅτε δὴ τὴν νῆσον ἐλείπομεν, οὐδέ τις ἄλλη</l>
<l>φαίνετο γαιάων, ἀλλ᾽ οὐρανὸς ἠδὲ θάλασσα,</l>
<l n="405">δὴ τότε κυανέην νεφέλην ἔστησε Κρονίων</l>
<l>νηὸς ὕπερ γλαφυρῆς, ἤχλυσε δὲ πόντος ὑπ᾽ αὐτῆς.</l>
<l>ἡ δ᾽ ἔθει οὐ μάλα πολλὸν ἐπὶ χρόνον: αἶψα γὰρ ἦλθε</l>
<l>κεκληγὼς Ζέφυρος μεγάλῃ σὺν λαίλαπι θύων,</l>
<l>ἱστοῦ δὲ προτόνους ἔρρηξ᾽ ἀνέμοιο θύελλα</l>
<l n="410">ἀμφοτέρους: ἱστὸς δ᾽ ὀπίσω πέσεν,  ὅπλα τε πάντα</l>
<l>εἰς ἄντλον κατέχυνθ᾽. ὁ δ᾽ ἄρα πρυμνῇ ἐνὶ νηὶ</l>
<l>πλῆξε κυβερνήτεω κεφαλήν, σὺν δ᾽ ὀστέ᾽ ἄραξε</l>
<l>πάντ᾽ ἄμυδις κεφαλῆς: ὁ δ᾽ ἄρ᾽ ἀρνευτῆρι ἐοικὼς</l>
<l>κάππεσ᾽ ἀπ᾽ ἰκριόφιν, λίπε δ᾽ ὀστέα θυμὸς ἀγήνωρ.</l>
<l n="415">Ζεὺς δ᾽ ἄμυδις βρόντησε καὶ ἔμβαλε νηὶ κεραυνόν:</l>
<l>ἡ δ᾽ ἐλελίχθη πᾶσα Διὸς πληγεῖσα κεραυνῷ,</l>
<l>ἐν δὲ θεείου πλῆτο, πέσον δ᾽ ἐκ νηὸς ἑταῖροι.</l>
<l>οἱ δὲ κορώνῃσιν ἴκελοι περὶ νῆα μέλαιναν</l>
<l>κύμασιν ἐμφορέοντο, θεὸς δ᾽ ἀποαίνυτο νόστον.</l>
<l n="420">αὐτὰρ ἐγὼ διὰ νηὸς ἐφοίτων,  ὄφρ᾽ ἀπὸ τοίχους</l>
<l>λῦσε κλύδων τρόπιος, τὴν δὲ ψιλὴν φέρε κῦμα,</l>
<l>ἐκ δέ οἱ ἱστὸν ἄραξε ποτὶ τρόπιν. αὐτὰρ ἐπ᾽ αὐτῷ</l>
<l>ἐπίτονος βέβλητο, βοὸς ῥινοῖο τετευχώς:</l>
<l>τῷ ῥ᾽ ἄμφω συνέεργον, ὁμοῦ τρόπιν ἠδὲ καὶ ἱστόν,</l>
<l n="425">ἑζόμενος δ᾽ ἐπὶ τοῖς φερόμην ὀλοοῖς ἀνέμοισιν.</l>
<milestone n="426" unit="card" ed="p" />
<l><milestone unit="para" ed="P" />ἔνθ᾽ ἦ τοι Ζέφυρος μὲν ἐπαύσατο λαίλαπι θύων,</l>
<l>ἦλθε δ᾽ ἐπὶ Νότος ὦκα, φέρων ἐμῷ ἄλγεα θυμῷ,</l>
<l>ὄφρ᾽ ἔτι τὴν ὀλοὴν ἀναμετρήσαιμι Χάρυβδιν.</l>
<l>παννύχιος φερόμην, ἅμα δ᾽ ἠελίῳ ἀνιόντι</l>
<l n="430">ἦλθον ἐπὶ Σκύλλης σκόπελον δεινήν τε Χάρυβδιν.</l>
<l>ἡ μὲν ἀνερροίβδησε θαλάσσης ἁλμυρὸν ὕδωρ:</l>
<l>αὐτὰρ ἐγὼ ποτὶ μακρὸν ἐρινεὸν ὑψόσ᾽ ἀερθείς,</l>
<l>τῷ προσφὺς ἐχόμην ὡς νυκτερίς. οὐδέ πῃ εἶχον</l>
<l>οὔτε στηρίξαι ποσὶν ἔμπεδον οὔτ᾽ ἐπιβῆναι:</l>
<l n="435">ῥίζαι γὰρ ἑκὰς εἶχον, ἀπήωροι δ᾽ ἔσαν ὄζοι,</l>
<l>μακροί τε μεγάλοι τε, κατεσκίαον δὲ Χάρυβδιν.</l>
<l>νωλεμέως δ᾽ ἐχόμην, ὄφρ᾽ ἐξεμέσειεν ὀπίσσω</l>
<l>ἱστὸν καὶ τρόπιν αὖτις: ἐελδομένῳ δέ μοι ἦλθον</l>
<l>ὄψ᾽: ἦμος δ᾽ ἐπὶ δόρπον ἀνὴρ ἀγορῆθεν ἀνέστη</l>
<l n="440">κρίνων νείκεα πολλὰ δικαζομένων αἰζηῶν,</l>
<l>τῆμος δὴ τά γε δοῦρα Χαρύβδιος ἐξεφαάνθη.</l>
<l>ἧκα δ᾽ ἐγὼ καθύπερθε πόδας καὶ χεῖρε φέρεσθαι,</l>
<l>μέσσῳ δ᾽ ἐνδούπησα παρὲξ περιμήκεα δοῦρα,</l>
<l>ἑζόμενος δ᾽ ἐπὶ τοῖσι διήρεσα χερσὶν ἐμῇσι.</l>
<l n="445">Σκύλλην δ᾽ οὐκέτ᾽ ἔασε πατὴρ ἀνδρῶν τε θεῶν τε</l>
<l>εἰσιδέειν: οὐ γάρ κεν ὑπέκφυγον αἰπὺν ὄλεθρον.</l>
<l><milestone unit="para" ed="P" />ἔνθεν δ᾽ ἐννῆμαρ φερόμην, δεκάτῃ δέ με νυκτὶ</l>
<l>νῆσον ἐς Ὠγυγίην πέλασαν θεοί, ἔνθα Καλυψὼ</l>
<l>ναίει ἐυπλόκαμος, δεινὴ θεὸς αὐδήεσσα,</l>
<l n="450">ἥ μ᾽ ἐφίλει τ᾽ ἐκόμει τε.  τί τοι τάδε μυθολογεύω;</l>
<l>ἤδη γάρ τοι χθιζὸς ἐμυθεόμην ἐνὶ οἴκῳ</l>
<l>σοί τε καὶ ἰφθίμῃ ἀλόχῳ: ἐχθρὸν δέ μοί ἐστιν</l>
<l>αὖτις ἀριζήλως εἰρημένα μυθολογεύειν.</l></q>
</div1></body></text></TEI.2>