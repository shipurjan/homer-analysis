<?xml version="1.0" encoding="utf-8"?>
<TEI.2><text><body><div1 n="8" type="Book" org="uniform" sample="complete">
<milestone n="1" unit="card" ed="p" />
<l>ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>ὤρνυτ᾽ ἄρ᾽ ἐξ εὐνῆς ἱερὸν μένος Ἀλκινόοιο,</l>
<l>ἂν δ᾽ ἄρα διογενὴς ὦρτο πτολίπορθος Ὀδυσσεύς.</l>
<l>τοῖσιν δ᾽ ἡγεμόνευ᾽ ἱερὸν μένος Ἀλκινόοιο</l>
<l n="5">Φαιήκων ἀγορήνδ᾽,  ἥ σφιν παρὰ νηυσὶ τέτυκτο.</l>
<l>ἐλθόντες δὲ καθῖζον ἐπὶ ξεστοῖσι λίθοισι</l>
<l>πλησίον. ἡ δ᾽ ἀνὰ ἄστυ μετῴχετο Παλλὰς Ἀθήνη</l>
<l>εἰδομένη κήρυκι δαΐφρονος Ἀλκινόοιο,</l>
<l>νόστον Ὀδυσσῆι μεγαλήτορι μητιόωσα,</l>
<l n="10">καί ῥα ἑκάστῳ φωτὶ παρισταμένη φάτο μῦθον:</l>
<q direct="unspecified"><l><milestone unit="para" ed="P" />δεῦτ᾽ ἄγε, Φαιήκων ἡγήτορες ἠδὲ μέδοντες,</l>
<l>εἰς ἀγορὴν ἰέναι, ὄφρα ξείνοιο πύθησθε,</l>
<l>ὃς νέον Ἀλκινόοιο δαΐφρονος ἵκετο δῶμα</l>
<l>πόντον ἐπιπλαγχθείς, δέμας ἀθανάτοισιν ὁμοῖος.</l></q>
<l n="15"><milestone unit="para" ed="P" />ὣς εἰποῦσ᾽ ὤτρυνε μένος καὶ θυμὸν ἑκάστου.</l>
<l>καρπαλίμως δ᾽ ἔμπληντο βροτῶν ἀγοραί τε καὶ ἕδραι</l>
<l>ἀγρομένων: πολλοὶ δ᾽ ἄρ᾽ ἐθηήσαντο ἰδόντες</l>
<l>υἱὸν Λαέρταο δαΐφρονα: τῷ δ᾽ ἄρ᾽ Ἀθήνη</l>
<l>θεσπεσίην κατέχευε χάριν κεφαλῇ τε καὶ ὤμοις</l>
<l n="20">καί μιν μακρότερον καὶ πάσσονα θῆκεν ἰδέσθαι,</l>
<l>ὥς κεν Φαιήκεσσι φίλος πάντεσσι γένοιτο</l>
<l>δεινός τ᾽ αἰδοῖός τε καὶ ἐκτελέσειεν ἀέθλους</l>
<l>πολλούς, τοὺς Φαίηκες ἐπειρήσαντ᾽ Ὀδυσῆος.</l>
<l>αὐτὰρ ἐπεί ῥ᾽ ἤγερθεν ὁμηγερέες τ᾽ ἐγένοντο,</l>
<l n="25">τοῖσιν δ᾽ Ἀλκίνοος ἀγορήσατο καὶ μετέειπε:</l>
<q direct="unspecified"><l><milestone unit="para" ed="P" />κέκλυτε, Φαιήκων ἡγήτορες ἠδὲ μέδοντες,</l>
<l>ὄφρ᾽ εἴπω τά με θυμὸς ἐνὶ στήθεσσι κελεύει.</l>
<l>ξεῖνος ὅδ᾽, οὐκ οἶδ᾽ ὅς τις, ἀλώμενος ἵκετ᾽ ἐμὸν δῶ,</l>
<l>ἠὲ πρὸς ἠοίων ἦ ἑσπερίων ἀνθρώπων:</l>
<l n="30">πομπὴν δ᾽ ὀτρύνει,  καὶ λίσσεται ἔμπεδον εἶναι.</l>
<l>ἡμεῖς δ᾽, ὡς τὸ πάρος περ, ἐποτρυνώμεθα πομπήν.</l>
<l>οὐδὲ γὰρ οὐδέ τις ἄλλος, ὅτις κ᾽ ἐμὰ δώμαθ᾽ ἵκηται,</l>
<l>ἐνθάδ᾽ ὀδυρόμενος δηρὸν μένει εἵνεκα πομπῆς.</l>
<l>ἀλλ᾽ ἄγε νῆα μέλαιναν ἐρύσσομεν εἰς ἅλα δῖαν</l>
<l n="35">πρωτόπλοον,  κούρω δὲ δύω καὶ πεντήκοντα</l>
<l>κρινάσθων κατὰ δῆμον, ὅσοι πάρος εἰσὶν ἄριστοι.</l>
<l>δησάμενοι δ᾽ ἐὺ πάντες ἐπὶ κληῖσιν ἐρετμὰ</l>
<l>ἔκβητ᾽: αὐτὰρ ἔπειτα θοὴν ἀλεγύνετε δαῖτα</l>
<l>ἡμέτερόνδ᾽ ἐλθόντες: ἐγὼ δ᾽ ἐὺ πᾶσι παρέξω.</l>
<l n="40">κούροισιν μὲν ταῦτ᾽ ἐπιτέλλομαι: αὐτὰρ οἱ ἄλλοι</l>
<l>σκηπτοῦχοι βασιλῆες ἐμὰ πρὸς δώματα καλὰ</l>
<l>ἔρχεσθ᾽, ὄφρα ξεῖνον ἐνὶ μεγάροισι φιλέωμεν,</l>
<l>μηδέ τις ἀρνείσθω. καλέσασθε δὲ θεῖον ἀοιδὸν</l>
<l>Δημόδοκον: τῷ γάρ ῥα θεὸς πέρι δῶκεν ἀοιδὴν</l>
<l n="45">τέρπειν,  ὅππῃ θυμὸς ἐποτρύνῃσιν ἀείδειν.</l></q>
<milestone n="46" unit="card" ed="p" />
<l><milestone unit="para" ed="P" />ὣς ἄρα φωνήσας ἡγήσατο, τοὶ δ᾽ ἅμ᾽ ἕποντο</l>
<l>σκηπτοῦχοι: κῆρυξ δὲ μετῴχετο θεῖον ἀοιδόν.</l>
<l>κούρω δὲ κρινθέντε δύω καὶ πεντήκοντα</l>
<l>βήτην, ὡς ἐκέλευσ᾽, ἐπὶ θῖν᾽ ἁλὸς ἀτρυγέτοιο.</l>
<l n="50">αὐτὰρ ἐπεί ῥ᾽ ἐπὶ νῆα κατήλυθον ἠδὲ θάλασσαν,</l>
<l>νῆα μὲν οἵ γε μέλαιναν ἁλὸς βένθοσδε ἔρυσσαν,</l>
<l>ἐν δ᾽ ἱστόν τ᾽ ἐτίθεντο καὶ ἱστία νηὶ μελαίνῃ,</l>
<l>ἠρτύναντο δ᾽ ἐρετμὰ τροποῖς ἐν δερματίνοισι,</l>
<l>πάντα κατὰ μοῖραν, ἀνά θ᾽ ἱστία λευκὰ πέτασσαν.</l>
<l n="55">ὑψοῦ δ᾽ ἐν νοτίῳ τήν γ᾽ ὥρμισαν: αὐτὰρ ἔπειτα</l>
<l>βάν ῥ᾽ ἴμεν Ἀλκινόοιο δαΐφρονος ἐς μέγα δῶμα.</l>
<l>πλῆντο δ᾽ ἄρ᾽ αἴθουσαί τε καὶ ἕρκεα καὶ δόμοι ἀνδρῶν</l>
<l>ἀγρομένων: πολλοὶ δ᾽ ἄρ᾽ ἔσαν, νέοι ἠδὲ παλαιοί.</l>
<l>τοῖσιν δ᾽ Ἀλκίνοος δυοκαίδεκα μῆλ᾽ ἱέρευσεν,</l>
<l n="60">ὀκτὼ δ᾽ ἀργιόδοντας ὕας,  δύο δ᾽ εἰλίποδας βοῦς:</l>
<l>τοὺς δέρον ἀμφί θ᾽ ἕπον, τετύκοντό τε δαῖτ᾽ ἐρατεινήν.</l>
<l><milestone unit="para" ed="P" />κῆρυξ δ᾽ ἐγγύθεν ἦλθεν ἄγων ἐρίηρον ἀοιδόν,</l>
<l>τὸν πέρι μοῦσ᾽ ἐφίλησε, δίδου δ᾽ ἀγαθόν τε κακόν τε:</l>
<l>ὀφθαλμῶν μὲν ἄμερσε, δίδου δ᾽ ἡδεῖαν ἀοιδήν.</l>
<l n="65">τῷ δ᾽ ἄρα Ποντόνοος θῆκε θρόνον ἀργυρόηλον</l>
<l>μέσσῳ δαιτυμόνων, πρὸς κίονα μακρὸν ἐρείσας:</l>
<l>κὰδ δ᾽ ἐκ πασσαλόφι κρέμασεν φόρμιγγα λίγειαν</l>
<l>αὐτοῦ ὑπὲρ κεφαλῆς καὶ ἐπέφραδε χερσὶν ἑλέσθαι</l>
<l>κῆρυξ: πὰρ δ᾽ ἐτίθει κάνεον καλήν τε τράπεζαν,</l>
<l n="70">πὰρ δὲ δέπας οἴνοιο,  πιεῖν ὅτε θυμὸς ἀνώγοι.</l>
<l>οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>μοῦσ᾽ ἄρ᾽ ἀοιδὸν ἀνῆκεν ἀειδέμεναι κλέα ἀνδρῶν,</l>
<l>οἴμης τῆς τότ᾽ ἄρα κλέος οὐρανὸν εὐρὺν ἵκανε,</l>
<l n="75">νεῖκος Ὀδυσσῆος καὶ Πηλεΐδεω Ἀχιλῆος,</l>
<l>ὥς ποτε δηρίσαντο θεῶν ἐν δαιτὶ θαλείῃ</l>
<l>ἐκπάγλοις ἐπέεσσιν, ἄναξ δ᾽ ἀνδρῶν Ἀγαμέμνων</l>
<l>χαῖρε νόῳ, ὅ τ᾽ ἄριστοι Ἀχαιῶν δηριόωντο.</l>
<l>ὣς γάρ οἱ χρείων μυθήσατο Φοῖβος Ἀπόλλων</l>
<l n="80">Πυθοῖ ἐν ἠγαθέῃ,  ὅθ᾽ ὑπέρβη λάινον οὐδὸν</l>
<l>χρησόμενος: τότε γάρ ῥα κυλίνδετο πήματος ἀρχὴ</l>
<l>Τρωσί τε καὶ Δαναοῖσι Διὸς μεγάλου διὰ βουλάς.</l>
<milestone n="83" unit="card" ed="p" />
<l><milestone unit="para" ed="P" />ταῦτ᾽ ἄρ᾽ ἀοιδὸς ἄειδε περικλυτός: αὐτὰρ Ὀδυσσεὺς</l>
<l>πορφύρεον μέγα φᾶρος ἑλὼν χερσὶ στιβαρῇσι</l>
<l n="85">κὰκ κεφαλῆς εἴρυσσε,  κάλυψε δὲ καλὰ πρόσωπα:</l>
<l>αἴδετο γὰρ Φαίηκας ὑπ᾽ ὀφρύσι δάκρυα λείβων.</l>
<l>ἦ τοι ὅτε λήξειεν ἀείδων θεῖος ἀοιδός,</l>
<l>δάκρυ ὀμορξάμενος κεφαλῆς ἄπο φᾶρος ἕλεσκε</l>
<l>καὶ δέπας ἀμφικύπελλον ἑλὼν σπείσασκε θεοῖσιν:</l>
<l n="90">αὐτὰρ ὅτ᾽ ἂψ ἄρχοιτο καὶ ὀτρύνειαν ἀείδειν</l>
<l>Φαιήκων οἱ ἄριστοι, ἐπεὶ τέρποντ᾽ ἐπέεσσιν,</l>
<l>ἂψ Ὀδυσεὺς κατὰ κρᾶτα καλυψάμενος γοάασκεν.</l>
<l>ἔνθ᾽ ἄλλους μὲν πάντας ἐλάνθανε δάκρυα λείβων,</l>
<l>Ἀλκίνοος δέ μιν οἶος ἐπεφράσατ᾽ ἠδ᾽ ἐνόησεν</l>
<l n="95">ἥμενος ἄγχ᾽ αὐτοῦ,  βαρὺ δὲ στενάχοντος ἄκουσεν.</l>
<l>αἶψα δὲ Φαιήκεσσι φιληρέτμοισι μετηύδα:</l>
<q direct="unspecified"><l><milestone unit="para" ed="P" />κέκλυτε, Φαιήκων ἡγήτορες ἠδὲ μέδοντες.</l>
<l>ἤδη μὲν δαιτὸς κεκορήμεθα θυμὸν ἐίσης</l>
<l>φόρμιγγός θ᾽, ἣ δαιτὶ συνήορός ἐστι θαλείῃ:</l>
<l n="100">νῦν δ᾽ ἐξέλθωμεν καὶ ἀέθλων πειρηθῶμεν</l>
<l>πάντων, ὥς χ᾽ ὁ ξεῖνος ἐνίσπῃ οἷσι φίλοισιν</l>
<l>οἴκαδε νοστήσας, ὅσσον περιγιγνόμεθ᾽ ἄλλων</l>
<l>πύξ τε παλαιμοσύνῃ τε καὶ ἅλμασιν ἠδὲ πόδεσσιν.</l></q>
<l><milestone unit="para" ed="P" />ὣς ἄρα φωνήσας ἡγήσατο, τοὶ δ᾽ ἅμ᾽ ἕποντο.</l>
<l n="105">κὰδ δ᾽ ἐκ πασσαλόφι κρέμασεν φόρμιγγα λίγειαν,</l>
<l>Δημοδόκου δ᾽ ἕλε χεῖρα καὶ ἔξαγεν ἐκ μεγάροιο</l>
<l>κῆρυξ: ἦρχε δὲ τῷ αὐτὴν ὁδὸν ἥν περ οἱ ἄλλοι</l>
<l>Φαιήκων οἱ ἄριστοι, ἀέθλια θαυμανέοντες.</l>
<l>βὰν δ᾽ ἴμεν εἰς ἀγορήν, ἅμα δ᾽ ἕσπετο πουλὺς ὅμιλος,</l>
<l n="110">μυρίοι: ἂν δ᾽ ἵσταντο νέοι πολλοί τε καὶ ἐσθλοί.</l>
<l>ὦρτο μὲν Ἀκρόνεώς τε καὶ Ὠκύαλος καὶ Ἐλατρεύς,</l>
<l>Ναυτεύς τε Πρυμνεύς τε καὶ Ἀγχίαλος καὶ Ἐρετμεύς,</l>
<l>Ποντεύς τε Πρωρεύς τε, Θόων Ἀναβησίνεώς τε</l>
<l>Ἀμφίαλός θ᾽, υἱὸς Πολυνήου Τεκτονίδαο:</l>
<l n="115">ἂν δὲ καὶ Εὐρύαλος,  βροτολοιγῷ ἶσος Ἄρηϊ,</l>
<l>Ναυβολίδης, ὃς ἄριστος ἔην εἶδός τε δέμας τε</l>
<l>πάντων Φαιήκων μετ᾽ ἀμύμονα Λαοδάμαντα.</l>
<l>ἂν δ᾽ ἔσταν τρεῖς παῖδες ἀμύμονος Ἀλκινόοιο,</l>
<l>Λαοδάμας θ᾽ Ἅλιός τε καὶ ἀντίθεος Κλυτόνηος.</l>
<l n="120">οἱ δ᾽ ἦ τοι πρῶτον μὲν ἐπειρήσαντο πόδεσσι.</l>
<milestone n="121" unit="card" ed="p" />
<l>τοῖσι δ᾽ ἀπὸ νύσσης τέτατο δρόμος: οἱ δ᾽ ἅμα πάντες</l>
<l>καρπαλίμως ἐπέτοντο κονίοντες πεδίοιο:</l>
<l>τῶν δὲ θέειν ὄχ᾽ ἄριστος ἔην Κλυτόνηος ἀμύμων:</l>
<l>ὅσσον τ᾽ ἐν νειῷ οὖρον πέλει ἡμιόνοιιν,</l>
<l n="125">τόσσον ὑπεκπροθέων λαοὺς ἵκεθ᾽, οἱ δ᾽ ἐλίποντο.</l>
<l>οἱ δὲ παλαιμοσύνης ἀλεγεινῆς πειρήσαντο:</l>
<l>τῇ δ᾽ αὖτ᾽ Εὐρύαλος ἀπεκαίνυτο πάντας ἀρίστους.</l>
<l>ἅλματι δ᾽ Ἀμφίαλος πάντων προφερέστατος ἦεν:</l>
<l>δίσκῳ δ᾽ αὖ πάντων πολὺ φέρτατος ἦεν Ἐλατρεύς,</l>
<l n="130">πὺξ δ᾽ αὖ Λαοδάμας,  ἀγαθὸς πάϊς Ἀλκινόοιο.</l>
<l>αὐτὰρ ἐπεὶ δὴ πάντες ἐτέρφθησαν φρέν᾽ ἀέθλοις,</l>
<l>τοῖς ἄρα Λαοδάμας μετέφη πάϊς Ἀλκινόοιο:</l>
<q direct="unspecified"><l><milestone unit="para" ed="P" />δεῦτε, φίλοι, τὸν ξεῖνον ἐρώμεθα εἴ τιν᾽ ἄεθλον</l>
<l>οἶδέ τε καὶ δεδάηκε. φυήν γε μὲν οὐ κακός ἐστι,</l>
<l n="135">μηρούς τε κνήμας τε καὶ ἄμφω χεῖρας ὕπερθεν</l>
<l>αὐχένα τε στιβαρὸν μέγα τε σθένος: οὐδέ τι ἥβης</l>
<l>δεύεται, ἀλλὰ κακοῖσι συνέρρηκται πολέεσσιν:</l>
<l>οὐ γὰρ ἐγώ γέ τί φημι κακώτερον ἄλλο θαλάσσης</l>
<l>ἄνδρα γε συγχεῦαι, εἰ καὶ μάλα καρτερὸς εἴη.</l></q>
<l n="140"><milestone unit="para" ed="P" />τὸν δ᾽ αὖτ᾽ Εὐρύαλος ἀπαμείβετο φώνησέν τε:</l>
<q direct="unspecified"><l>Λαοδάμα, μάλα τοῦτο ἔπος κατὰ μοῖραν ἔειπες.</l>
<l>αὐτὸς νῦν προκάλεσσαι ἰὼν καὶ πέφραδε μῦθον.</l></q>
<l><milestone unit="para" ed="P" />αὐτὰρ ἐπεὶ τό γ᾽ ἄκουσ᾽ ἀγαθὸς πάϊς Ἀλκινόοιο,</l>
<l>στῆ ῥ᾽ ἐς μέσσον ἰὼν καὶ Ὀδυσσῆα προσέειπε:</l>
<q direct="unspecified"><l n="145">δεῦρ᾽ ἄγε καὶ σύ,  ξεῖνε πάτερ, πείρησαι ἀέθλων,</l>
<l>εἴ τινά που δεδάηκας: ἔοικε δέ σ᾽ ἴδμεν ἀέθλους:</l>
<l>οὐ μὲν γὰρ μεῖζον κλέος ἀνέρος ὄφρα κ᾽ ἔῃσιν,</l>
<l>ἤ ὅ τι ποσσίν τε ῥέξῃ καὶ χερσὶν ἑῇσιν.</l>
<l>ἀλλ᾽ ἄγε πείρησαι, σκέδασον δ᾽ ἀπὸ κήδεα θυμοῦ.</l>
<l n="150">σοὶ δ᾽ ὁδὸς οὐκέτι δηρὸν ἀπέσσεται,  ἀλλά τοι ἤδη</l>
<l>νηῦς τε κατείρυσται καὶ ἐπαρτέες εἰσὶν ἑταῖροι.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>Λαοδάμα, τί με ταῦτα κελεύετε κερτομέοντες;</l>
<l>κήδεά μοι καὶ μᾶλλον ἐνὶ φρεσὶν ἤ περ ἄεθλοι,</l>
<l n="155">ὃς πρὶν μὲν μάλα πολλὰ πάθον καὶ πολλὰ μόγησα,</l>
<l>νῦν δὲ μεθ᾽ ὑμετέρῃ ἀγορῇ νόστοιο χατίζων</l>
<l>ἧμαι, λισσόμενος βασιλῆά τε πάντα τε δῆμον.</l></q>
<l><milestone unit="para" ed="P" />τὸν δ᾽ αὖτ᾽ Εὐρύαλος ἀπαμείβετο νείκεσέ τ᾽ ἄντην:</l>
<q direct="unspecified"><l>οὐ γάρ σ᾽ οὐδέ, ξεῖνε, δαήμονι φωτὶ ἐίσκω</l>
<l n="160">ἄθλων,  οἷά τε πολλὰ μετ᾽ ἀνθρώποισι πέλονται,</l>
<l>ἀλλὰ τῷ, ὅς θ᾽ ἅμα νηὶ πολυκλήιδι θαμίζων,</l>
<l>ἀρχὸς ναυτάων οἵ τε πρηκτῆρες ἔασιν,</l>
<l>φόρτου τε μνήμων καὶ ἐπίσκοπος ᾖσιν ὁδαίων</l>
<l>κερδέων θ᾽ ἁρπαλέων: οὐδ᾽ ἀθλητῆρι ἔοικας.</l></q>
<milestone n="165" unit="card" ed="p" />
<l n="165"><milestone unit="para" ed="P" />τὸν δ᾽ ἄρ᾽ ὑπόδρα ἰδὼν προσέφη πολύμητις Ὀδυσσεύς:</l>
<q direct="unspecified"><l>ξεῖν᾽,  οὐ καλὸν ἔειπες: ἀτασθάλῳ ἀνδρὶ ἔοικας.</l>
<l>οὕτως οὐ πάντεσσι θεοὶ χαρίεντα διδοῦσιν</l>
<l>ἀνδράσιν, οὔτε φυὴν οὔτ᾽ ἂρ φρένας οὔτ᾽ ἀγορητύν.</l>
<l>ἄλλος μὲν γάρ τ᾽ εἶδος ἀκιδνότερος πέλει ἀνήρ,</l>
<l n="170">ἀλλὰ θεὸς μορφὴν ἔπεσι στέφει,  οἱ δέ τ᾽ ἐς αὐτὸν</l>
<l>τερπόμενοι λεύσσουσιν: ὁ δ᾽ ἀσφαλέως ἀγορεύει</l>
<l>αἰδοῖ μειλιχίῃ, μετὰ δὲ πρέπει ἀγρομένοισιν,</l>
<l>ἐρχόμενον δ᾽ ἀνὰ ἄστυ θεὸν ὣς εἰσορόωσιν.</l>
<l>ἄλλος δ᾽ αὖ εἶδος μὲν ἀλίγκιος ἀθανάτοισιν,</l>
<l n="175">ἀλλ᾽ οὔ οἱ χάρις ἀμφιπεριστέφεται ἐπέεσσιν,</l>
<l>ὡς καὶ σοὶ εἶδος μὲν ἀριπρεπές, οὐδέ κεν ἄλλως</l>
<l>οὐδὲ θεὸς τεύξειε, νόον δ᾽ ἀποφώλιός ἐσσι.</l>
<l>ὤρινάς μοι θυμὸν ἐνὶ στήθεσσι φίλοισιν</l>
<l>εἰπὼν οὐ κατὰ κόσμον. ἐγὼ δ᾽ οὐ νῆις ἀέθλων,</l>
<l n="180">ὡς σύ γε μυθεῖαι,  ἀλλ᾽ ἐν πρώτοισιν ὀίω</l>
<l>ἔμμεναι, ὄφρ᾽ ἥβῃ τε πεποίθεα χερσί τ᾽ ἐμῇσι.</l>
<l>νῦν δ᾽ ἔχομαι κακότητι καὶ ἄλγεσι: πολλὰ γὰρ ἔτλην</l>
<l>ἀνδρῶν τε πτολέμους ἀλεγεινά τε κύματα πείρων.</l>
<l>ἀλλὰ καὶ ὥς, κακὰ πολλὰ παθών, πειρήσομ᾽ ἀέθλων:</l>
<l n="185">θυμοδακὴς γὰρ μῦθος,  ἐπώτρυνας δέ με εἰπών.</l></q>
<l><milestone unit="para" ed="P" />ἦ ῥα καὶ αὐτῷ φάρει ἀναΐξας λάβε δίσκον</l>
<l>μείζονα καὶ πάχετον, στιβαρώτερον οὐκ ὀλίγον περ</l>
<l>ἢ οἵῳ Φαίηκες ἐδίσκεον ἀλλήλοισι.</l>
<l>τόν ῥα περιστρέψας ἧκε στιβαρῆς ἀπὸ χειρός,</l>
<l n="190">βόμβησεν δὲ λίθος: κατὰ δ᾽ ἔπτηξαν ποτὶ γαίῃ</l>
<l>Φαίηκες δολιχήρετμοι, ναυσίκλυτοι ἄνδρες,</l>
<l>λᾶος ὑπὸ ῥιπῆς: ὁ δ᾽ ὑπέρπτατο σήματα πάντων</l>
<l>ῥίμφα θέων ἀπὸ χειρός. ἔθηκε δὲ τέρματ᾽ Ἀθήνη</l>
<l>ἀνδρὶ δέμας ἐικυῖα, ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l n="195"><milestone unit="para" ed="P" />καί κ᾽ ἀλαός τοι,  ξεῖνε, διακρίνειε τὸ σῆμα</l>
<l>ἀμφαφόων, ἐπεὶ οὔ τι μεμιγμένον ἐστὶν ὁμίλῳ,</l>
<l>ἀλλὰ πολὺ πρῶτον. σὺ δὲ θάρσει τόνδε γ᾽ ἄεθλον:</l>
<l>οὔ τις Φαιήκων τόδε γ᾽ ἵξεται, οὐδ᾽ ὑπερήσει.</l></q>
<milestone n="199" unit="card" ed="p" />
<l><milestone unit="para" ed="P" />ὣς φάτο, γήθησεν δὲ πολύτλας δῖος Ὀδυσσεύς,</l>
<l n="200">χαὶρων,  οὕνεχ᾽ ἑταῖρον ἐνηέα λεῦσσ᾽ ἐν ἀγῶνι.</l>
<l>καὶ τότε κουφότερον μετεφώνεε Φαιήκεσσιν:</l>
<q direct="unspecified"><l><milestone unit="para" ed="P" />τοῦτον νῦν ἀφίκεσθε, νέοι. τάχα δ᾽ ὕστερον ἄλλον</l>
<l>ἥσειν ἢ τοσσοῦτον ὀίομαι ἢ ἔτι μᾶσσον.</l>
<l>τῶν δ᾽ ἄλλων ὅτινα κραδίη θυμός τε κελεύει,</l>
<l n="205">δεῦρ᾽ ἄγε πειρηθήτω,  ἐπεί μ᾽ ἐχολώσατε λίην,</l>
<l>ἢ πὺξ ἠὲ πάλῃ ἢ καὶ ποσίν, οὔ τι μεγαίρω,</l>
<l>πάντων Φαιήκων, πλήν γ᾽ αὐτοῦ Λαοδάμαντος.</l>
<l>ξεῖνος γάρ μοι ὅδ᾽ ἐστί: τίς ἂν φιλέοντι μάχοιτο;</l>
<l>ἄφρων δὴ κεῖνός γε καὶ οὐτιδανὸς πέλει ἀνήρ,</l>
<l n="210">ὅς τις ξεινοδόκῳ ἔριδα προφέρηται ἀέθλων</l>
<l>δήμῳ ἐν ἀλλοδαπῷ: ἕο δ᾽ αὐτοῦ πάντα κολούει.</l>
<l>τῶν δ᾽ ἄλλων οὔ πέρ τιν᾽ ἀναίνομαι οὐδ᾽ ἀθερίζω,</l>
<l>ἀλλ᾽ ἐθέλω ἴδμεν καὶ πειρηθήμεναι ἄντην.</l>
<l>πάντα γὰρ οὐ κακός εἰμι, μετ᾽ ἀνδράσιν ὅσσοι ἄεθλοι:</l>
<l n="215">εὖ μὲν τόξον οἶδα ἐύξοον ἀμφαφάασθαι:</l>
<l>πρῶτός κ᾽ ἄνδρα βάλοιμι ὀιστεύσας ἐν ὁμίλῳ</l>
<l>ἀνδρῶν δυσμενέων, εἰ καὶ μάλα πολλοὶ ἑταῖροι</l>
<l>ἄγχι παρασταῖεν καὶ τοξαζοίατο φωτῶν.</l>
<l>οἶος δή με Φιλοκτήτης ἀπεκαίνυτο τόξῳ</l>
<l n="220">δήμῳ ἔνι Τρώων,  ὅτε τοξαζοίμεθ᾽ Ἀχαιοί.</l>
<l>τῶν δ᾽ ἄλλων ἐμέ φημι πολὺ προφερέστερον εἶναι,</l>
<l>ὅσσοι νῦν βροτοί εἰσιν ἐπὶ χθονὶ σῖτον ἔδοντες.</l>
<l>ἀνδράσι δὲ προτέροισιν ἐριζέμεν οὐκ ἐθελήσω,</l>
<l>οὔθ᾽ Ἡρακλῆι οὔτ᾽ Εὐρύτῳ Οιχαλιῆι,</l>
<l n="225">οἵ ῥα καὶ ἀθανάτοισιν ἐρίζεσκον περὶ τόξων.</l>
<l>τῷ ῥα καὶ αἶψ᾽ ἔθανεν μέγας Εὔρυτος, οὐδ᾽ ἐπὶ γῆρας</l>
<l>ἵκετ᾽ ἐνὶ μεγάροισι: χολωσάμενος γὰρ Ἀπόλλων</l>
<l>ἔκτανεν, οὕνεκά μιν προκαλίζετο τοξάζεσθαι.</l>
<l>δουρὶ δ᾽ ἀκοντίζω ὅσον οὐκ ἄλλος τις ὀιστῷ.</l>
<l n="230">οἴοισιν δείδοικα ποσὶν μή τίς με παρέλθῃ</l>
<l>Φαιήκων: λίην γὰρ ἀεικελίως ἐδαμάσθην</l>
<l>κύμασιν ἐν πολλοῖς, ἐπεὶ οὐ κομιδὴ κατὰ νῆα</l>
<l>ἦεν ἐπηετανός: τῷ μοι φίλα γυῖα λέλυνται.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἀκὴν ἐγένοντο σιωπῇ.</l>
<l n="235">Ἀλκίνοος δέ μιν οἶος ἀμειβόμενος προσέειπεν:</l>
<q direct="unspecified"><l><milestone unit="para" ed="P" />ξεῖν᾽, ἐπεὶ οὐκ ἀχάριστα μεθ᾽ ἡμῖν ταῦτ᾽ ἀγορεύεις,</l>
<l>ἀλλ᾽ ἐθέλεις ἀρετὴν σὴν φαινέμεν, ἥ τοι ὀπηδεῖ,</l>
<l>χωόμενος ὅτι σ᾽ οὗτος ἀνὴρ ἐν ἀγῶνι παραστὰς</l>
<l>νείκεσεν, ὡς ἂν σὴν ἀρετὴν βροτὸς οὔ τις ὄνοιτο,</l>
<l n="240">ὅς τις ἐπίσταιτο ᾗσι φρεσὶν ἄρτια βάζειν:</l>
<l>ἀλλ᾽ ἄγε νῦν ἐμέθεν ξυνίει ἔπος, ὄφρα καὶ ἄλλῳ</l>
<l>εἴπῃς ἡρώων, ὅτε κεν σοῖς ἐν μεγάροισι</l>
<l>δαινύῃ παρὰ σῇ τ᾽ ἀλόχῳ καὶ σοῖσι τέκεσσιν,</l>
<l>ἡμετέρης ἀρετῆς μεμνημένος, οἷα καὶ ἡμῖν</l>
<l n="245">Ζεὺς ἐπὶ ἔργα τίθησι διαμπερὲς ἐξ ἔτι πατρῶν.</l>
<l>οὐ γὰρ πυγμάχοι εἰμὲν ἀμύμονες οὐδὲ παλαισταί,</l>
<l>ἀλλὰ ποσὶ κραιπνῶς θέομεν καὶ νηυσὶν ἄριστοι,</l>
<l>αἰεὶ δ᾽ ἡμῖν δαίς τε φίλη κίθαρις τε χοροί τε</l>
<l>εἵματά τ᾽ ἐξημοιβὰ λοετρά τε θερμὰ καὶ εὐναί.</l>
<milestone n="250" unit="card" ed="p" />
<l n="250">ἀλλ᾽ ἄγε,  Φαιήκων βητάρμονες ὅσσοι ἄριστοι,</l>
<l>παίσατε, ὥς χ᾽ ὁ ξεῖνος ἐνίσπῃ οἷσι φίλοισιν</l>
<l>οἴκαδε νοστήσας, ὅσσον περιγιγνόμεθ᾽ ἄλλων</l>
<l>ναυτιλίῃ καὶ ποσσὶ καὶ ὀρχηστυῖ καὶ ἀοιδῇ.</l>
<l>Δημοδόκῳ δέ τις αἶψα κιὼν φόρμιγγα λίγειαν</l>
<l n="255">οἰσέτω,  ἥ που κεῖται ἐν ἡμετέροισι δόμοισιν.</l></q>
<l><milestone unit="para" ed="P" />ὣς ἔφατ᾽ Ἀλκίνοος θεοείκελος, ὦρτο δὲ κῆρυξ</l>
<l>οἴσων φόρμιγγα γλαφυρὴν δόμου ἐκ βασιλῆος.</l>
<l>αἰσυμνῆται δὲ κριτοὶ ἐννέα πάντες ἀνέσταν</l>
<l>δήμιοι, οἳ κατ᾽ ἀγῶνας ἐὺ πρήσσεσκον ἕκαστα,</l>
<l n="260">λείηναν δὲ χορόν,  καλὸν δ᾽ εὔρυναν ἀγῶνα.</l>
<l>κῆρυξ δ᾽ ἐγγύθεν ἦλθε φέρων φόρμιγγα λίγειαν</l>
<l>Δημοδόκῳ: ὁ δ᾽ ἔπειτα κί᾽ ἐς μέσον: ἀμφὶ δὲ κοῦροι</l>
<l>πρωθῆβαι ἵσταντο, δαήμονες ὀρχηθμοῖο,</l>
<l>πέπληγον δὲ χορὸν θεῖον ποσίν. αὐτὰρ Ὀδυσσεὺς</l>
<l n="265">μαρμαρυγὰς θηεῖτο ποδῶν,  θαύμαζε δὲ θυμῷ.</l>
<l><milestone unit="para" ed="P" />αὐτὰρ ὁ φορμίζων ἀνεβάλλετο καλὸν ἀείδειν</l>
<l>ἀμφ᾽ Ἄρεος φιλότητος εὐστεφάνου τ᾽ Ἀφροδίτης,</l>
<l>ὡς τὰ πρῶτα μίγησαν ἐν Ἡφαίστοιο δόμοισι</l>
<l>λάθρῃ, πολλὰ δ᾽ ἔδωκε, λέχος δ᾽ ᾔσχυνε καὶ εὐνὴν</l>
<l n="270">Ἡφαίστοιο ἄνακτος.  ἄφαρ δέ οἱ ἄγγελος ἦλθεν</l>
<l>Ἥλιος, ὅ σφ᾽ ἐνόησε μιγαζομένους φιλότητι.</l>
<l>Ἥφαιστος δ᾽ ὡς οὖν θυμαλγέα μῦθον ἄκουσε,</l>
<l>βῆ ῥ᾽ ἴμεν ἐς χαλκεῶνα κακὰ φρεσὶ βυσσοδομεύων,</l>
<l>ἐν δ᾽ ἔθετ᾽ ἀκμοθέτῳ μέγαν ἄκμονα, κόπτε δὲ δεσμοὺς</l>
<l n="275">ἀρρήκτους ἀλύτους,  ὄφρ᾽ ἔμπεδον αὖθι μένοιεν.</l>
<l>αὐτὰρ ἐπεὶ δὴ τεῦξε δόλον κεχολωμένος Ἄρει,</l>
<l>βῆ ῥ᾽ ἴμεν ἐς θάλαμον, ὅθι οἱ φίλα δέμνι᾽ ἔκειτο,</l>
<l>ἀμφὶ δ᾽ ἄρ᾽ ἑρμῖσιν χέε δέσματα κύκλῳ ἁπάντῃ:</l>
<l>πολλὰ δὲ καὶ καθύπερθε μελαθρόφιν ἐξεκέχυντο,</l>
<l n="280">ἠύτ᾽ ἀράχνια λεπτά,  τά γ᾽ οὔ κέ τις οὐδὲ ἴδοιτο,</l>
<l>οὐδὲ θεῶν μακάρων: πέρι γὰρ δολόεντα τέτυκτο.</l>
<l>αὐτὰρ ἐπεὶ δὴ πάντα δόλον περὶ δέμνια χεῦεν,</l>
<l>εἴσατ᾽ ἴμεν ἐς Λῆμνον, ἐυκτίμενον πτολίεθρον,</l>
<l>ἥ οἱ γαιάων πολὺ φιλτάτη ἐστὶν ἁπασέων.</l>
<l n="285">οὐδ᾽ ἀλαοσκοπιὴν εἶχε χρυσήνιος Ἄρης,</l>
<l>ὡς ἴδεν Ἥφαιστον κλυτοτέχνην νόσφι κιόντα:</l>
<l>βῆ δ᾽ ἰέναι πρὸς δῶμα περικλυτοῦ Ἡφαίστοιο</l>
<l>ἰσχανόων φιλότητος ἐυστεφάνου Κυθερείης.</l>
<l>ἡ δὲ νέον παρὰ πατρὸς ἐρισθενέος Κρονίωνος</l>
<l n="290">ἐρχομένη κατ᾽ ἄρ᾽ ἕζεθ᾽: ὁ δ᾽ εἴσω δώματος ᾔει,</l>
<l>ἔν τ᾽ ἄρα οἱ φῦ χειρί, ἔπος τ᾽ ἔφατ᾽ ἔκ τ᾽ ὀνόμαζε:</l>
<q direct="unspecified"><l><milestone unit="para" ed="P" />δεῦρο, φίλη, λέκτρονδε τραπείομεν εὐνηθέντες:</l>
<l>οὐ γὰρ ἔθ᾽ Ἥφαιστος μεταδήμιος, ἀλλά που ἤδη</l>
<l>οἴχεται ἐς Λῆμνον μετὰ Σίντιας ἀγριοφώνους.</l></q>
<milestone n="295" unit="card" ed="p" />
<l n="295"><milestone unit="para" ed="P" />ὣς φάτο,  τῇ δ᾽ ἀσπαστὸν ἐείσατο κοιμηθῆναι.</l>
<l>τὼ δ᾽ ἐς δέμνια βάντε κατέδραθον: ἀμφὶ δὲ δεσμοὶ</l>
<l>τεχνήεντες ἔχυντο πολύφρονος Ἡφαίστοιο,</l>
<l>οὐδέ τι κινῆσαι μελέων ἦν οὐδ᾽ ἀναεῖραι.</l>
<l>καὶ τότε δὴ γίγνωσκον, ὅ τ᾽ οὐκέτι φυκτὰ πέλοντο.</l>
<l n="300">ἀγχίμολον δέ σφ᾽ ἦλθε περικλυτὸς ἀμφιγυήεις,</l>
<l>αὖτις ὑποστρέψας πρὶν Λήμνου γαῖαν ἱκέσθαι:</l>
<l>Ἠέλιος γάρ οἱ σκοπιὴν ἔχεν εἶπέ τε μῦθον.</l>
<l>βῆ δ᾽ ἴμεναι πρὸς δῶμα φίλον τετιημένος ἦτορ:</l>
<l>ἔστη δ᾽ ἐν προθύροισι, χόλος δέ μιν ἄγριος ᾕρει:</l>
<l n="305">σμερδαλέον δ᾽ ἐβόησε,  γέγωνέ τε πᾶσι θεοῖσιν:</l>
<q direct="unspecified"><l><milestone unit="para" ed="P" />Ζεῦ πάτερ ἠδ᾽ ἄλλοι μάκαρες θεοὶ αἰὲν ἐόντες,</l>
<l>δεῦθ᾽, ἵνα ἔργα γελαστὰ καὶ οὐκ ἐπιεικτὰ ἴδησθε,</l>
<l>ὡς ἐμὲ χωλὸν ἐόντα Διὸς θυγάτηρ Ἀφροδίτη</l>
<l>αἰὲν ἀτιμάζει, φιλέει δ᾽ ἀίδηλον Ἄρηα,</l>
<l n="310">οὕνεχ᾽ ὁ μὲν καλός τε καὶ ἀρτίπος,  αὐτὰρ ἐγώ γε</l>
<l>ἠπεδανὸς γενόμην. ἀτὰρ οὔ τί μοι αἴτιος ἄλλος,</l>
<l>ἀλλὰ τοκῆε δύω, τὼ μὴ γείνασθαι ὄφελλον.</l>
<l>ἀλλ᾽ ὄψεσθ᾽, ἵνα τώ γε καθεύδετον ἐν φιλότητι</l>
<l>εἰς ἐμὰ δέμνια βάντες, ἐγὼ δ᾽ ὁρόων ἀκάχημαι.</l>
<l n="315">οὐ μέν σφεας ἔτ᾽ ἔολπα μίνυνθά γε κειέμεν οὕτως</l>
<l>καὶ μάλα περ φιλέοντε: τάχ᾽ οὐκ ἐθελήσετον ἄμφω</l>
<l>εὕδειν: ἀλλά σφωε δόλος καὶ δεσμὸς ἐρύξει,</l>
<l>εἰς ὅ κέ μοι μάλα πάντα πατὴρ ἀποδῷσιν ἔεδνα,</l>
<l>ὅσσα οἱ ἐγγυάλιξα κυνώπιδος εἵνεκα κούρης,</l>
<l n="320">οὕνεκά οἱ καλὴ θυγάτηρ,  ἀτὰρ οὐκ ἐχέθυμος.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἀγέροντο θεοὶ ποτὶ χαλκοβατὲς δῶ:</l>
<l>ἦλθε Ποσειδάων γαιήοχος, ἦλθ᾽ ἐριούνης</l>
<l>Ἑρμείας, ἦλθεν δὲ ἄναξ ἑκάεργος Ἀπόλλων.</l>
<l>θηλύτεραι δὲ θεαὶ μένον αἰδοῖ οἴκοι ἑκάστη.</l>
<l n="325">ἔσταν δ᾽ ἐν προθύροισι θεοί,  δωτῆρες ἑάων:</l>
<l>ἄσβεστος δ᾽ ἄρ᾽ ἐνῶρτο γέλως μακάρεσσι θεοῖσι</l>
<l>τέχνας εἰσορόωσι πολύφρονος Ἡφαίστοιο.</l>
<l>ὧδε δέ τις εἴπεσκεν ἰδὼν ἐς πλησίον ἄλλον:</l>
<q direct="unspecified"><l><milestone unit="para" ed="P" />οὐκ ἀρετᾷ κακὰ ἔργα: κιχάνει τοι βραδὺς ὠκύν,</l>
<l n="330">ὡς καὶ νῦν Ἥφαιστος ἐὼν βραδὺς εἷλεν Ἄρηα</l>
<l>ὠκύτατόν περ ἐόντα θεῶν οἳ Ὄλυμπον ἔχουσιν,</l>
<l>χωλὸς ἐὼν τέχνῃσι: τὸ καὶ μοιχάγρι᾽ ὀφέλλει.</l></q>
<l><milestone unit="para" ed="P" />ὣς οἱ μὲν τοιαῦτα πρὸς ἀλλήλους ἀγόρευον:</l>
<l>Ἑρμῆν δὲ προσέειπεν ἄναξ Διὸς υἱὸς Ἀπόλλων:</l>
<q direct="unspecified"><l n="335"><milestone unit="para" ed="P" />Ἑρμεία,  Διὸς υἱέ, διάκτορε, δῶτορ ἑάων,</l>
<l>ἦ ῥά κεν ἐν δεσμοῖς ἐθέλοις κρατεροῖσι πιεσθεὶς</l>
<l>εὕδειν ἐν λέκτροισι παρὰ χρυσέῃ Ἀφροδίτῃ;</l></q>
<l><milestone unit="para" ed="P" />τὸν δ᾽ ἠμείβετ᾽ ἔπειτα διάκτορος ἀργεϊφόντης:</l>
<q direct="unspecified"><l>αἲ γὰρ τοῦτο γένοιτο, ἄναξ ἑκατηβόλ᾽ Ἄπολλον:</l>
<l n="340">δεσμοὶ μὲν τρὶς τόσσοι ἀπείρονες ἀμφὶς ἔχοιεν,</l>
<l>ὑμεῖς δ᾽ εἰσορόῳτε θεοὶ πᾶσαί τε θέαιναι,</l>
<l>αὐτὰρ ἐγὼν εὕδοιμι παρὰ χρυσέῃ Ἀφροδίτῃ.</l></q>
<milestone n="343" unit="card" ed="p" />
<l><milestone unit="para" ed="P" />ὣς ἔφατ᾽, ἐν δὲ γέλως ὦρτ᾽ ἀθανάτοισι θεοῖσιν.</l>
<l>οὐδὲ Ποσειδάωνα γέλως ἔχε, λίσσετο δ᾽ αἰεὶ</l>
<l n="345">Ἥφαιστον κλυτοεργὸν ὅπως λύσειεν Ἄρηα.</l>
<l>καί μιν φωνήσας ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />λῦσον: ἐγὼ δέ τοι αὐτὸν ὑπίσχομαι, ὡς σὺ κελεύεις,</l>
<l>τίσειν αἴσιμα πάντα μετ᾽ ἀθανάτοισι θεοῖσιν.</l></q>
<l><milestone unit="para" ed="P" />τὸν δ᾽ αὖτε προσέειπε περικλυτὸς ἀμφιγυήεις:</l>
<q direct="unspecified"><l n="350">μή με,  Ποσείδαον γαιήοχε, ταῦτα κέλευε:</l>
<l>δειλαί τοι δειλῶν γε καὶ ἐγγύαι ἐγγυάασθαι.</l>
<l>πῶς ἂν ἐγώ σε δέοιμι μετ᾽ ἀθανάτοισι θεοῖσιν,</l>
<l>εἴ κεν Ἄρης οἴχοιτο χρέος καὶ δεσμὸν ἀλύξας;</l></q>
<l><milestone unit="para" ed="P" />τὸν δ᾽ αὖτε προσέειπε Ποσειδάων ἐνοσίχθων:</l>
<q direct="unspecified"><l n="355">Ἥφαιστ᾽,  εἴ περ γάρ κεν Ἄρης χρεῖος ὑπαλύξας</l>
<l>οἴχηται φεύγων, αὐτός τοι ἐγὼ τάδε τίσω.</l></q>
<l><milestone unit="para" ed="P" />τὸν δ᾽ ἠμείβετ᾽ ἔπειτα περικλυτὸς ἀμφιγυήεις:</l>
<q direct="unspecified"><l>οὐκ ἔστ᾽ οὐδὲ ἔοικε τεὸν ἔπος ἀρνήσασθαι.</l></q>
<l><milestone unit="para" ed="P" />ὣς εἰπὼν δεσμὸν ἀνίει μένος Ἡφαίστοιο.</l>
<l n="360">τὼ δ᾽ ἐπεὶ ἐκ δεσμοῖο λύθεν,  κρατεροῦ περ ἐόντος,</l>
<l>αὐτίκ᾽ ἀναΐξαντε ὁ μὲν Θρῄκηνδε βεβήκει,</l>
<l>ἡ δ᾽ ἄρα Κύπρον ἵκανε φιλομμειδὴς Ἀφροδίτη,</l>
<l>ἐς Πάφον: ἔνθα δέ οἱ τέμενος βωμός τε θυήεις.</l>
<l>ἔνθα δέ μιν Χάριτες λοῦσαν καὶ χρῖσαν ἐλαίῳ</l>
<l n="365">ἀμβρότῳ,  οἷα θεοὺς ἐπενήνοθεν αἰὲν ἐόντας,</l>
<l>ἀμφὶ δὲ εἵματα ἕσσαν ἐπήρατα, θαῦμα ἰδέσθαι.</l>
<l><milestone unit="para" ed="P" />ταῦτ᾽ ἄρ᾽ ἀοιδὸς ἄειδε περικλυτός: αὐτὰρ Ὀδυσσεὺς</l>
<l>τέρπετ᾽ ἐνὶ φρεσὶν ᾗσιν ἀκούων ἠδὲ καὶ ἄλλοι</l>
<l>Φαίηκες δολιχήρετμοι, ναυσίκλυτοι ἄνδρες.</l>
<l n="370"><milestone unit="para" ed="P" />Ἀλκίνοος δ᾽ Ἅλιον καὶ Λαοδάμαντα κέλευσεν</l>
<l>μουνὰξ ὀρχήσασθαι, ἐπεί σφισιν οὔ τις ἔριζεν.</l>
<l>οἱ δ᾽ ἐπεὶ οὖν σφαῖραν καλὴν μετὰ χερσὶν ἕλοντο,</l>
<l>πορφυρέην, τήν σφιν Πόλυβος ποίησε δαΐφρων,</l>
<l>τὴν ἕτερος ῥίπτασκε ποτὶ νέφεα σκιόεντα</l>
<l n="375">ἰδνωθεὶς ὀπίσω,  ὁ δ᾽ ἀπὸ χθονὸς ὑψόσ᾽ ἀερθεὶς</l>
<l>ῥηιδίως μεθέλεσκε, πάρος ποσὶν οὖδας ἱκέσθαι.</l>
<l>αὐτὰρ ἐπεὶ δὴ σφαίρῃ ἀν᾽ ἰθὺν πειρήσαντο,</l>
<l>ὠρχείσθην δὴ ἔπειτα ποτὶ χθονὶ πουλυβοτείρῃ</l>
<l>ταρφέ᾽ ἀμειβομένω: κοῦροι δ᾽ ἐπελήκεον ἄλλοι</l>
<l n="380">ἑστεῶτες κατ᾽ ἀγῶνα,  πολὺς δ᾽ ὑπὸ κόμπος ὀρώρει.</l>
<l><milestone unit="para" ed="P" />δὴ τότ᾽ ἄρ᾽ Ἀλκίνοον προσεφώνεε δῖος Ὀδυσσεύς:</l>
<q direct="unspecified"><l>Ἀλκίνοε κρεῖον, πάντων ἀριδείκετε λαῶν,</l>
<l>ἠμὲν ἀπείλησας βητάρμονας εἶναι ἀρίστους,</l>
<l>ἠδ᾽ ἄρ᾽ ἑτοῖμα τέτυκτο: σέβας μ᾽ ἔχει εἰσορόωντα.</l></q>
<milestone n="385" unit="card" ed="p" />
<l n="385"><milestone unit="para" ed="P" />ὣς φάτο,  γήθησεν δ᾽ ἱερὸν μένος Ἀλκινόοιο,</l>
<l>αἶψα δὲ Φαιήκεσσι φιληρέτμοισι μετηύδα:</l>
<q direct="unspecified"><l><milestone unit="para" ed="P" />κέκλυτε, Φαιήκων ἡγήτορες ἠδὲ μέδοντες.</l>
<l>ὁ ξεῖνος μάλα μοι δοκέει πεπνυμένος εἶναι.</l>
<l>ἀλλ᾽ ἄγε οἱ δῶμεν ξεινήιον, ὡς ἐπιεικές.</l>
<l n="390">δώδεκα γὰρ κατὰ δῆμον ἀριπρεπέες βασιλῆες</l>
<l>ἀρχοὶ κραίνουσι, τρισκαιδέκατος δ᾽ ἐγὼ αὐτός:</l>
<l>τῶν οἱ ἕκαστος φᾶρος ἐυπλυνὲς ἠδὲ χιτῶνα</l>
<l>καὶ χρυσοῖο τάλαντον ἐνείκατε τιμήεντος.</l>
<l>αἶψα δὲ πάντα φέρωμεν ἀολλέα, ὄφρ᾽ ἐνὶ χερσὶν</l>
<l n="395">ξεῖνος ἔχων ἐπὶ δόρπον ἴῃ χαίρων ἐνὶ θυμῷ.</l>
<l>Εὐρύαλος δέ ἑ αὐτὸν ἀρεσσάσθω ἐπέεσσι</l>
<l>καὶ δώρῳ, ἐπεὶ οὔ τι ἔπος κατὰ μοῖραν ἔειπεν.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἐπῄνεον ἠδ᾽ ἐκέλευον,</l>
<l>δῶρα δ᾽ ἄρ᾽ οἰσέμεναι πρόεσαν κήρυκα ἕκαστος.</l>
<l n="400">τὸν δ᾽ αὖτ᾽ Εὐρύαλος ἀπαμείβετο φώνησέν τε:</l>
<q direct="unspecified"><l>Ἀλκίνοε κρεῖον, πάντων ἀριδείκετε λαῶν,</l>
<l>τοιγὰρ ἐγὼ τὸν ξεῖνον ἀρέσσομαι, ὡς σὺ κελεύεις.</l>
<l>δώσω οἱ τόδ᾽ ἄορ παγχάλκεον, ᾧ ἔπι κώπη</l>
<l>ἀργυρέη, κολεὸν δὲ νεοπρίστου ἐλέφαντος</l>
<l n="405">ἀμφιδεδίνηται: πολέος δέ οἱ ἄξιον ἔσται.</l></q>
<l><milestone unit="para" ed="P" />ὣς εἰπὼν ἐν χερσὶ τίθει ξίφος ἀργυρόηλον</l>
<l>καί μιν φωνήσας ἔπεα πτερόεντα προσηύδα:</l>
<q direct="unspecified"><l>χαῖρε, πάτερ ὦ ξεῖνε: ἔπος δ᾽ εἴ πέρ τι βέβακται</l>
<l>δεινόν, ἄφαρ τὸ φέροιεν ἀναρπάξασαι ἄελλαι.</l>
<l n="410">σοὶ δὲ θεοὶ ἄλοχόν τ᾽ ἰδέειν καὶ πατρίδ᾽ ἱκέσθαι</l>
<l>δοῖεν, ἐπεὶ δὴ δηθὰ φίλων ἄπο πήματα πάσχεις.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>καὶ σὺ φίλος μάλα χαῖρε, θεοὶ δέ τοι ὄλβια δοῖεν.</l>
<l>μηδέ τι τοι ξίφεός γε ποθὴ μετόπισθε γένοιτο</l>
<l n="415">τούτου,  ὃ δή μοι δῶκας ἀρεσσάμενος ἐπέεσσιν.</l></q>
<l><milestone unit="para" ed="P" />ἦ ῥα καὶ ἀμφ᾽ ὤμοισι θέτο ξίφος ἀργυρόηλον.</l>
<l>δύσετό τ᾽ ἠέλιος, καὶ τῷ κλυτὰ δῶρα παρῆεν.</l>
<l>καὶ τά γ᾽ ἐς Ἀλκινόοιο φέρον κήρυκες ἀγαυοί:</l>
<l>δεξάμενοι δ᾽ ἄρα παῖδες ἀμύμονος Ἀλκινόοιο</l>
<l n="420">μητρὶ παρ᾽ αἰδοίῃ ἔθεσαν περικαλλέα δῶρα.</l>
<l>τοῖσιν δ᾽ ἡγεμόνευ᾽ ἱερὸν μένος Ἀλκινόοιο,</l>
<l>ἐλθόντες δὲ καθῖζον ἐν ὑψηλοῖσι θρόνοισι.</l>
<l>δή ῥα τότ᾽ Ἀρήτην προσέφη μένος Ἀλκινόοιο:</l>
<q direct="unspecified"><l><milestone unit="para" ed="P" />δεῦρο, γύναι, φέρε χηλὸν ἀριπρεπέ᾽, ἥ τις ἀρίστη:</l>
<l n="425">ἐν δ᾽ αὐτὴ θὲς φᾶρος ἐυπλυνὲς ἠδὲ χιτῶνα.</l>
<l>ἀμφὶ δέ οἱ πυρὶ χαλκὸν ἰήνατε, θέρμετε δ᾽ ὕδωρ,</l>
<l>ὄφρα λοεσσάμενός τε ἰδών τ᾽ ἐὺ κείμενα πάντα</l>
<l>δῶρα, τά οἱ Φαίηκες ἀμύμονες ἐνθάδ᾽ ἔνεικαν,</l>
<l>δαιτί τε τέρπηται καὶ ἀοιδῆς ὕμνον ἀκούων.</l>
<l n="430">καί οἱ ἐγὼ τόδ᾽ ἄλεισον ἐμὸν περικαλλὲς ὀπάσσω,</l>
<l>χρύσεον, ὄφρ᾽ ἐμέθεν μεμνημένος ἤματα πάντα</l>
<l>σπένδῃ ἐνὶ μεγάρῳ Διί τ᾽ ἄλλοισίν τε θεοῖσιν.</l></q>
<milestone n="433" unit="card" ed="p" />
<l><milestone unit="para" ed="P" />ὣς ἔφατ᾽, Ἀρήτη δὲ μετὰ δμῳῇσιν ἔειπεν</l>
<l>ἀμφὶ πυρὶ στῆσαι τρίποδα μέγαν ὅττι τάχιστα.</l>
<l n="435">αἱ δὲ λοετροχόον τρίποδ᾽ ἵστασαν ἐν πυρὶ κηλέῳ,</l>
<l>ἔν δ᾽ ἄρ᾽ ὕδωρ ἔχεαν, ὑπὸ δὲ ξύλα δαῖον ἑλοῦσαι.</l>
<l>γάστρην μὲν τρίποδος πῦρ ἄμφεπε, θέρμετο δ᾽ ὕδωρ:</l>
<l>τόφρα δ᾽ ἄρ᾽ Ἀρήτη ξείνῳ περικαλλέα χηλὸν</l>
<l>ἐξέφερεν θαλάμοιο, τίθει δ᾽ ἐνὶ κάλλιμα δῶρα,</l>
<l n="440">ἐσθῆτα χρυσόν τε,  τά οἱ Φαίηκες ἔδωκαν:</l>
<l>ἐν δ᾽ αὐτὴ φᾶρος θῆκεν καλόν τε χιτῶνα,</l>
<l>καί μιν φωνήσασ᾽ ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />αὐτὸς νῦν ἴδε πῶμα, θοῶς δ᾽ ἐπὶ δεσμὸν ἴηλον,</l>
<l>μή τίς τοι καθ᾽ ὁδὸν δηλήσεται, ὁππότ᾽ ἂν αὖτε</l>
<l n="445">εὕδῃσθα γλυκὺν ὕπνον ἰὼν ἐν νηὶ μελαίνῃ.</l></q>
<l><milestone unit="para" ed="P" />αὐτὰρ ἐπεὶ τό γ᾽ ἄκουσε πολύτλας δῖος Ὀδυσσεύς,</l>
<l>αὐτίκ᾽ ἐπήρτυε πῶμα, θοῶς δ᾽ ἐπὶ δεσμὸν ἴηλεν</l>
<l>ποικίλον, ὅν ποτέ μιν δέδαε φρεσὶ πότνια Κίρκη:</l>
<l>αὐτόδιον δ᾽ ἄρα μιν ταμίη λούσασθαι ἀνώγει</l>
<l n="450">ἔς ῥ᾽ ἀσάμινθον βάνθ᾽: ὁ δ᾽ ἄρ ἀσπασίως ἴδε θυμῷ</l>
<l>θερμὰ λοέτρ᾽, ἐπεὶ οὔ τι κομιζόμενός γε θάμιζεν,</l>
<l>ἐπεὶ δὴ λίπε δῶμα Καλυψοῦς ἠυκόμοιο.</l>
<l>τόφρα δέ οἱ κομιδή γε θεῷ ὣς ἔμπεδος ἦεν.</l>
<l><milestone unit="para" ed="P" />τὸν δ᾽ ἐπεὶ οὖν δμῳαὶ λοῦσαν καὶ χρῖσαν ἐλαίῳ,</l>
<l n="455">ἀμφὶ δέ μιν χλαῖναν καλὴν βάλον ἠδὲ χιτῶνα,</l>
<l>ἔκ ῥ᾽ ἀσαμίνθου βὰς ἄνδρας μέτα οἰνοποτῆρας</l>
<l>ἤιε: Ναυσικάα δὲ θεῶν ἄπο κάλλος ἔχουσα</l>
<l>στῆ ῥα παρὰ σταθμὸν τέγεος πύκα ποιητοῖο,</l>
<l>θαύμαζεν δ᾽ Ὀδυσῆα ἐν ὀφθαλμοῖσιν ὁρῶσα,</l>
<l n="460">καί μιν φωνήσασ᾽ ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />χαῖρε, ξεῖν᾽, ἵνα καί ποτ᾽ ἐὼν ἐν πατρίδι γαίῃ</l>
<l>μνήσῃ ἐμεῦ, ὅτι μοι πρώτῃ ζωάγρι᾽ ὀφέλλεις.</l></q>
<l><milestone unit="para" ed="P" />τὴν δ᾽ ἀπαμειβόμενος προσέφη πολύμητις Ὀδυσσεύς.</l>
<q direct="unspecified"><l>Ναυσικάα θύγατερ μεγαλήτορος Ἀλκινόοιο,</l>
<l n="465">οὕτω νῦν Ζεὺς θείη,  ἐρίγδουπος πόσις Ἥρης,</l>
<l>οἴκαδέ τ᾽ ἐλθέμεναι καὶ νόστιμον ἦμαρ ἰδέσθαι:</l>
<l>τῷ κέν τοι καὶ κεῖθι θεῷ ὣς εὐχετοῴμην</l>
<l>αἰεὶ ἤματα πάντα: σὺ γάρ μ᾽ ἐβιώσαο, κούρη.</l></q>
<milestone n="469" unit="card" ed="p" />
<l><milestone unit="para" ed="P" />ἦ ῥα καὶ ἐς θρόνον ἷζε παρ᾽ Ἀλκίνοον βασιλῆα:</l>
<l n="470">οἱ δ᾽ ἤδη μοίρας τ᾽ ἔνεμον κερόωντό τε οἶνον.</l>
<l>κῆρυξ δ᾽ ἐγγύθεν ἦλθεν ἄγων ἐρίηρον ἀοιδόν,</l>
<l>Δημόδοκον λαοῖσι τετιμένον: εἷσε δ᾽ ἄρ᾽ αὐτὸν</l>
<l>μέσσῳ δαιτυμόνων, πρὸς κίονα μακρὸν ἐρείσας.</l>
<l>δὴ τότε κήρυκα προσέφη πολύμητις Ὀδυσσεύς,</l>
<l n="475">νώτου ἀποπροταμών,  ἐπὶ δὲ πλεῖον ἐλέλειπτο,</l>
<l>ἀργιόδοντος ὑός, θαλερὴ δ᾽ ἦν ἀμφὶς ἀλοιφή:</l>
<q direct="unspecified"><l><milestone unit="para" ed="P" />κῆρυξ, τῆ δή, τοῦτο πόρε κρέας, ὄφρα φάγῃσιν,</l>
<l>Δημοδόκῳ: καί μιν προσπτύξομαι ἀχνύμενός περ:</l>
<l>πᾶσι γὰρ ἀνθρώποισιν ἐπιχθονίοισιν ἀοιδοὶ</l>
<l n="480">τιμῆς ἔμμοροί εἰσι καὶ αἰδοῦς,  οὕνεκ᾽ ἄρα σφέας</l>
<l>οἴμας μοῦσ᾽ ἐδίδαξε, φίλησε δὲ φῦλον ἀοιδῶν.</l></q>
<l><milestone unit="para" ed="P" />ὣς ἄρ᾽ ἔφη, κῆρυξ δὲ φέρων ἐν χερσὶν ἔθηκεν</l>
<l>ἥρῳ Δημοδόκῳ: ὁ δ᾽ ἐδέξατο, χαῖρε δὲ θυμῷ.</l>
<l>οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<l n="485">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>δὴ τότε Δημόδοκον προσέφη πολύμητις Ὀδυσσεύς:</l>
<q direct="unspecified"><l><milestone unit="para" ed="P" />Δημόδοκ᾽, ἔξοχα δή σε βροτῶν αἰνίζομ᾽ ἁπάντων.</l>
<l>ἢ σέ γε μοῦσ᾽ ἐδίδαξε, Διὸς πάϊς, ἢ σέ γ᾽ Ἀπόλλων:</l>
<l>λίην γὰρ κατὰ κόσμον Ἀχαιῶν οἶτον ἀείδεις,</l>
<l n="490">ὅσσ᾽ ἔρξαν τ᾽ ἔπαθόν τε καὶ ὅσσ᾽ ἐμόγησαν Ἀχαιοί,</l>
<l>ὥς τέ που ἢ αὐτὸς παρεὼν ἢ ἄλλου ἀκούσας.</l>
<l>ἀλλ᾽ ἄγε δὴ μετάβηθι καὶ ἵππου κόσμον ἄεισον</l>
<l>δουρατέου, τὸν Ἐπειὸς ἐποίησεν σὺν Ἀθήνῃ,</l>
<l>ὅν ποτ᾽ ἐς ἀκρόπολιν δόλον ἤγαγε δῖος Ὀδυσσεὺς</l>
<l n="495">ἀνδρῶν ἐμπλήσας οἵ ῥ᾽ Ἴλιον ἐξαλάπαξαν.</l>
<l>αἴ κεν δή μοι ταῦτα κατὰ μοῖραν καταλέξῃς,</l>
<l>αὐτίκ᾽ ἐγὼ πᾶσιν μυθήσομαι ἀνθρώποισιν,</l>
<l>ὡς ἄρα τοι πρόφρων θεὸς ὤπασε θέσπιν ἀοιδήν.</l></q>
<l><milestone unit="para" ed="P" />ὣς φάθ᾽, ὁ δ᾽ ὁρμηθεὶς θεοῦ ἤρχετο, φαῖνε δ᾽ ἀοιδήν,</l>
<l n="500">ἔνθεν ἑλὼν ὡς οἱ μὲν ἐυσσέλμων ἐπὶ νηῶν</l>
<l>βάντες ἀπέπλειον, πῦρ ἐν κλισίῃσι βαλόντες,</l>
<l>Ἀργεῖοι, τοὶ δ᾽ ἤδη ἀγακλυτὸν ἀμφ᾽ Ὀδυσῆα</l>
<l>ἥατ᾽ ἐνὶ Τρώων ἀγορῇ κεκαλυμμένοι ἵππῳ:</l>
<l>αὐτοὶ γάρ μιν Τρῶες ἐς ἀκρόπολιν ἐρύσαντο.</l>
<l n="505">ὣς ὁ μὲν ἑστήκει,  τοὶ δ᾽ ἄκριτα πόλλ᾽ ἀγόρευον</l>
<l>ἥμενοι ἀμφ᾽ αὐτόν: τρίχα δέ σφισιν ἥνδανε βουλή,</l>
<l>ἠὲ διαπλῆξαι κοῖλον δόρυ νηλέι χαλκῷ,</l>
<l>ἢ κατὰ πετράων βαλέειν ἐρύσαντας ἐπ᾽ ἄκρης,</l>
<l>ἢ ἐάαν μέγ᾽ ἄγαλμα θεῶν θελκτήριον εἶναι,</l>
<l n="510">τῇ περ δὴ καὶ ἔπειτα τελευτήσεσθαι ἔμελλεν:</l>
<l>αἶσα γὰρ ἦν ἀπολέσθαι, ἐπὴν πόλις ἀμφικαλύψῃ</l>
<l>δουράτεον μέγαν ἵππον, ὅθ᾽ ἥατο πάντες ἄριστοι</l>
<l>Ἀργείων Τρώεσσι φόνον καὶ κῆρα φέροντες.</l>
<l>ἤειδεν δ᾽ ὡς ἄστυ διέπραθον υἷες Ἀχαιῶν</l>
<l n="515">ἱππόθεν ἐκχύμενοι,  κοῖλον λόχον ἐκπρολιπόντες.</l>
<l>ἄλλον δ᾽ ἄλλῃ ἄειδε πόλιν κεραϊζέμεν αἰπήν,</l>
<l>αὐτὰρ Ὀδυσσῆα προτὶ δώματα Δηιφόβοιο</l>
<l>βήμεναι, ἠύτ᾽ Ἄρηα σὺν ἀντιθέῳ Μενελάῳ.</l>
<l>κεῖθι δὴ αἰνότατον πόλεμον φάτο τολμήσαντα</l>
<l n="520">νικῆσαι καὶ ἔπειτα διὰ μεγάθυμον Ἀθήνην.</l>
<milestone n="521" unit="card" ed="p" />
<l><milestone unit="para" ed="P" />ταῦτ᾽ ἄρ᾽ ἀοιδὸς ἄειδε περικλυτός: αὐτὰρ Ὀδυσσεὺς</l>
<l>τήκετο, δάκρυ δ᾽ ἔδευεν ὑπὸ βλεφάροισι παρειάς.</l>
<l>ὡς δὲ γυνὴ κλαίῃσι φίλον πόσιν ἀμφιπεσοῦσα,</l>
<l>ὅς τε ἑῆς πρόσθεν πόλιος λαῶν τε πέσῃσιν,</l>
<l n="525">ἄστεϊ καὶ τεκέεσσιν ἀμύνων νηλεὲς ἦμαρ:</l>
<l>ἡ μὲν τὸν θνήσκοντα καὶ ἀσπαίροντα ἰδοῦσα</l>
<l>ἀμφ᾽ αὐτῷ χυμένη λίγα κωκύει: οἱ δέ τ᾽ ὄπισθε</l>
<l>κόπτοντες δούρεσσι μετάφρενον ἠδὲ καὶ ὤμους</l>
<l>εἴρερον εἰσανάγουσι, πόνον τ᾽ ἐχέμεν καὶ ὀιζύν:</l>
<l n="530">τῆς δ᾽ ἐλεεινοτάτῳ ἄχεϊ φθινύθουσι παρειαί:</l>
<l>ὣς Ὀδυσεὺς ἐλεεινὸν ὑπ᾽ ὀφρύσι δάκρυον εἶβεν.</l>
<l>ἔνθ᾽ ἄλλους μὲν πάντας ἐλάνθανε δάκρυα λείβων,</l>
<l>Ἀλκίνοος δέ μιν οἶος ἐπεφράσατ᾽ ἠδ᾽ ἐνόησεν,</l>
<l>ἥμενος ἄγχ᾽ αὐτοῦ, βαρὺ δὲ στενάχοντος ἄκουσεν.</l>
<l n="535">αἶψα δὲ Φαιήκεσσι φιληρέτμοισι μετηύδα:</l>
<q direct="unspecified"><l><milestone unit="para" ed="P" />κέκλυτε, Φαιήκων ἡγήτορες ἠδὲ μέδοντες,</l>
<l>Δημόδοκος δ᾽ ἤδη σχεθέτω φόρμιγγα λίγειαν:</l>
<l>οὐ γάρ πως πάντεσσι χαριζόμενος τάδ᾽ ἀείδει.</l>
<l>ἐξ οὗ δορπέομέν τε καὶ ὤρορε θεῖος ἀοιδός,</l>
<l n="540">ἐκ τοῦ δ᾽ οὔ πω παύσατ᾽ ὀιζυροῖο γόοιο</l>
<l>ὁ ξεῖνος: μάλα πού μιν ἄχος φρένας ἀμφιβέβηκεν.</l>
<l>ἀλλ᾽ ἄγ᾽ ὁ μὲν σχεθέτω, ἵν᾽ ὁμῶς τερπώμεθα πάντες,</l>
<l>ξεινοδόκοι καὶ ξεῖνος, ἐπεὶ πολὺ κάλλιον οὕτως:</l>
<l>εἵνεκα γὰρ ξείνοιο τάδ᾽ αἰδοίοιο τέτυκται,</l>
<l n="545">πομπὴ καὶ φίλα δῶρα,  τά οἱ δίδομεν φιλέοντες.</l>
<l>ἀντὶ κασιγνήτου ξεῖνός θ᾽ ἱκέτης τε τέτυκται</l>
<l>ἀνέρι, ὅς τ᾽ ὀλίγον περ ἐπιψαύῃ πραπίδεσσι.</l>
<l>τῷ νῦν μηδὲ σὺ κεῦθε νοήμασι κερδαλέοισιν</l>
<l>ὅττι κέ σ᾽ εἴρωμαι: φάσθαι δέ σε κάλλιόν ἐστιν.</l>
<milestone n="550" unit="card" ed="p" />
<l n="550">εἴπ᾽ ὄνομ᾽ ὅττι σε κεῖθι κάλεον μήτηρ τε πατήρ τε</l>
<l>ἄλλοι θ᾽ οἳ κατὰ ἄστυ καὶ οἳ περιναιετάουσιν.</l>
<l>οὐ μὲν γάρ τις πάμπαν ἀνώνυμός ἐστ᾽ ἀνθρώπων,</l>
<l>οὐ κακὸς οὐδὲ μὲν ἐσθλός, ἐπὴν τὰ πρῶτα γένηται,</l>
<l>ἀλλ᾽ ἐπὶ πᾶσι τίθενται, ἐπεί κε τέκωσι, τοκῆες.</l>
<l n="555">εἰπὲ δέ μοι γαῖάν τε: τεὴν δῆμόν τε πόλιν τε,</l>
<l>ὄφρα σε τῇ πέμπωσι τιτυσκόμεναι φρεσὶ νῆες:</l>
<l>οὐ γὰρ Φαιήκεσσι κυβερνητῆρες ἔασιν,</l>
<l>οὐδέ τι πηδάλι᾽ ἔστι, τά τ᾽ ἄλλαι νῆες ἔχουσιν:</l>
<l>ἀλλ᾽ αὐταὶ ἴσασι νοήματα καὶ φρένας ἀνδρῶν,</l>
<l n="560">καὶ πάντων ἴσασι πόλιας καὶ πίονας ἀγροὺς</l>
<l>ἀνθρώπων, καὶ λαῖτμα τάχισθ᾽ ἁλὸς ἐκπερόωσιν</l>
<l>ἠέρι καὶ νεφέλῃ κεκαλυμμέναι: οὐδέ ποτέ σφιν</l>
<l>οὔτε τι πημανθῆναι ἔπι δέος οὔτ᾽ ἀπολέσθαι.</l>
<l>ἀλλὰ τόδ᾽ ὥς ποτε πατρὸς ἐγὼν εἰπόντος ἄκουσα</l>
<l n="565">Ναυσιθόου,  ὃς ἔφασκε Ποσειδάων᾽ ἀγάσασθαι</l>
<l>ἡμῖν, οὕνεκα πομποὶ ἀπήμονές εἰμεν ἁπάντων.</l>
<l>φῆ ποτὲ Φαιήκων ἀνδρῶν ἐυεργέα νῆα</l>
<l>ἐκ πομπῆς ἀνιοῦσαν ἐν ἠεροειδέι πόντῳ</l>
<l>ῥαισέμεναι, μέγα δ᾽ ἧμιν ὄρος πόλει ἀμφικαλύψειν.</l>
<l n="570">ὣς ἀγόρευ᾽ ὁ γέρων: τὰ δέ κεν θεὸς ἢ τελέσειεν</l>
<l>ἤ κ᾽ ἀτέλεστ᾽ εἴη, ὥς οἱ φίλον ἔπλετο θυμῷ:</l>
<l>ἀλλ᾽ ἄγε μοι τόδε εἰπὲ καὶ ἀτρεκέως κατάλεξον,</l>
<l>ὅππῃ ἀπεπλάγχθης τε καὶ ἅς τινας ἵκεο χώρας</l>
<l>ἀνθρώπων, αὐτούς τε πόλιάς τ᾽ ἐὺ ναιετοώσας,</l>
<l n="575">ἠμὲν ὅσοι χαλεποί τε καὶ ἄγριοι οὐδὲ δίκαιοι,</l>
<l>οἵ τε φιλόξεινοι, καί σφιν νόος ἐστὶ θεουδής.</l>
<l>εἰπὲ δ᾽ ὅ τι κλαίεις καὶ ὀδύρεαι ἔνδοθι θυμῷ</l>
<l>Ἀργείων Δαναῶν ἠδ᾽ Ἰλίου οἶτον ἀκούων.</l>
<l>τὸν δὲ θεοὶ μὲν τεῦξαν, ἐπεκλώσαντο δ᾽ ὄλεθρον</l>
<l n="580">ἀνθρώποις,  ἵνα ᾖσι καὶ ἐσσομένοισιν ἀοιδή.</l>
<l>ἦ τίς τοι καὶ πηὸς ἀπέφθιτο Ἰλιόθι πρὸ</l>
<l>ἐσθλὸς ἐών, γαμβρὸς ἢ πενθερός, οἵ τε μάλιστα</l>
<l>κήδιστοι τελέθουσι μεθ᾽ αἷμά τε καὶ γένος αὐτῶν;</l>
<l>ἦ τίς που καὶ ἑταῖρος ἀνὴρ κεχαρισμένα εἰδώς,</l>
<l n="585">ἐσθλός;  ἐπεὶ οὐ μέν τι κασιγνήτοιο χερείων</l>
<l>γίγνεται, ὅς κεν ἑταῖρος ἐὼν πεπνυμένα εἰδῇ.</l></q>
</div1></body></text></TEI.2>