<?xml version="1.0" encoding="utf-8"?>
<TEI.2><text><body><div1 n="3" type="Book" org="uniform" sample="complete">
<milestone n="1" unit="card" ed="p" />
<l>Ἠέλιος δ᾽ ἀνόρουσε, λιπὼν περικαλλέα λίμνην,</l>
<l>οὐρανὸν ἐς πολύχαλκον, ἵν᾽ ἀθανάτοισι φαείνοι</l>
<l>καὶ θνητοῖσι βροτοῖσιν ἐπὶ ζείδωρον ἄρουραν:</l>
<l>οἱ δὲ Πύλον, Νηλῆος ἐυκτίμενον πτολίεθρον,</l>
<l n="5">ἷξον: τοὶ δ᾽ ἐπὶ θινὶ θαλάσσης ἱερὰ ῥέζον,</l>
<l>ταύρους παμμέλανας, ἐνοσίχθονι κυανοχαίτῃ.</l>
<l>ἐννέα δ᾽ ἕδραι ἔσαν, πεντακόσιοι δ᾽ ἐν ἑκάστῃ</l>
<l>ἥατο καὶ προύχοντο ἑκάστοθι ἐννέα ταύρους.</l>
<l>εὖθ᾽ οἱ σπλάγχνα πάσαντο, θεῷ δ᾽ ἐπὶ μηρί᾽ ἔκαιον,</l>
<l n="10">οἱ δ᾽ ἰθὺς κατάγοντο ἰδ᾽ ἱστία νηὸς ἐίσης</l>
<l>στεῖλαν ἀείραντες, τὴν δ᾽ ὥρμισαν, ἐκ δ᾽ ἔβαν αὐτοί:</l>
<l>ἐκ δ᾽ ἄρα Τηλέμαχος νηὸς βαῖν᾽, ἦρχε δ᾽ Ἀθήνη.</l>
<l>τὸν προτέρη προσέειπε θεά, γλαυκῶπις Ἀθήνη:</l>
<q direct="unspecified"><l><milestone unit="para" ed="P" />Τηλέμαχ᾽, οὐ μέν σε χρὴ ἔτ᾽ αἰδοῦς, οὐδ᾽ ἠβαιόν:</l>
<l n="15">τοὔνεκα γὰρ καὶ πόντον ἐπέπλως,  ὄφρα πύθηαι</l>
<l>πατρός, ὅπου κύθε γαῖα καὶ ὅν τινα πότμον ἐπέσπεν.</l>
<l>ἀλλ᾽ ἄγε νῦν ἰθὺς κίε Νέστορος ἱπποδάμοιο:</l>
<l>εἴδομεν ἥν τινα μῆτιν ἐνὶ στήθεσσι κέκευθε.</l>
<l>λίσσεσθαι δέ μιν αὐτός, ὅπως νημερτέα εἴπῃ:</l>
<l n="20">ψεῦδος δ᾽ οὐκ ἐρέει: μάλα γὰρ πεπνυμένος ἐστί.</l></q>
<l><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>Μέντορ, πῶς τ᾽ ἄρ᾽ ἴω; πῶς τ᾽ ἂρ προσπτύξομαι αὐτόν;</l>
<l>οὐδέ τί πω μύθοισι πεπείρημαι πυκινοῖσιν:</l>
<l>αἰδὼς δ᾽ αὖ νέον ἄνδρα γεραίτερον ἐξερέεσθαι.</l></q>
<l n="25"><milestone unit="para" ed="P" />τὸν δ᾽ αὖτε προσέειπε θεά,  γλαυκῶπις Ἀθήνη:</l>
<q direct="unspecified"><l>Τηλέμαχ᾽, ἄλλα μὲν αὐτὸς ἐνὶ φρεσὶ σῇσι νοήσεις,</l>
<l>ἄλλα δὲ καὶ δαίμων ὑποθήσεται: οὐ γὰρ ὀίω</l>
<l>οὔ σε θεῶν ἀέκητι γενέσθαι τε τραφέμεν τε.</l></q>
<l><milestone unit="para" ed="P" />ὣς ἄρα φωνήσασ᾽ ἡγήσατο Παλλὰς Ἀθήνη</l>
<l n="30">καρπαλίμως: ὁ δ᾽ ἔπειτα μετ᾽ ἴχνια βαῖνε θεοῖο.</l>
<l>ἷξον δ᾽ ἐς Πυλίων ἀνδρῶν ἄγυρίν τε καὶ ἕδρας,</l>
<l>ἔνθ᾽ ἄρα Νέστωρ ἧστο σὺν υἱάσιν, ἀμφὶ δ᾽ ἑταῖροι</l>
<l>δαῖτ᾽ ἐντυνόμενοι κρέα τ᾽ ὤπτων ἄλλα τ᾽ ἔπειρον.</l>
<l>οἱ δ᾽ ὡς οὖν ξείνους ἴδον, ἁθρόοι ἦλθον ἅπαντες,</l>
<l n="35">χερσίν τ᾽ ἠσπάζοντο καὶ ἑδριάασθαι ἄνωγον.</l>
<l>πρῶτος Νεστορίδης Πεισίστρατος ἐγγύθεν ἐλθὼν</l>
<l>ἀμφοτέρων ἕλε χεῖρα καὶ ἵδρυσεν παρὰ δαιτὶ</l>
<l>κώεσιν ἐν μαλακοῖσιν ἐπὶ ψαμάθοις ἁλίῃσιν</l>
<l>πάρ τε κασιγνήτῳ Θρασυμήδεϊ καὶ πατέρι ᾧ:</l>
<l n="40">δῶκε δ᾽ ἄρα σπλάγχνων μοίρας,  ἐν δ᾽ οἶνον ἔχευεν</l>
<l>χρυσείῳ δέπαϊ: δειδισκόμενος δὲ προσηύδα</l>
<l>Παλλάδ᾽ Ἀθηναίην κούρην Διὸς αἰγιόχοιο:</l>
<q direct="unspecified"><l><milestone unit="para" ed="P" />εὔχεο νῦν, ὦ ξεῖνε, Ποσειδάωνι ἄνακτι:</l>
<l>τοῦ γὰρ καὶ δαίτης ἠντήσατε δεῦρο μολόντες.</l>
<l n="45">αὐτὰρ ἐπὴν σπείσῃς τε καὶ εὔξεαι,  ἣ θέμις ἐστί,</l>
<l>δὸς καὶ τούτῳ ἔπειτα δέπας μελιηδέος οἴνου</l>
<l>σπεῖσαι, ἐπεὶ καὶ τοῦτον ὀίομαι ἀθανάτοισιν</l>
<l>εὔχεσθαι: πάντες δὲ θεῶν χατέουσ᾽ ἄνθρωποι.</l>
<l>ἀλλὰ νεώτερός ἐστιν, ὁμηλικίη δ᾽ ἐμοὶ αὐτῷ:</l>
<l n="50">τοὔνεκα σοὶ προτέρῳ δώσω χρύσειον ἄλεισον.</l></q>
<milestone n="51" unit="card" ed="p" />
<l><milestone unit="para" ed="P" />ὣς εἰπὼν ἐν χειρὶ τίθει δέπας ἡδέος οἴνου:</l>
<l>χαῖρε δ᾽ Ἀθηναίη πεπνυμένῳ ἀνδρὶ δικαίῳ,</l>
<l>οὕνεκα οἷ προτέρῃ δῶκε χρύσειον ἄλεισον:</l>
<l>αὐτίκα δ᾽ εὔχετο πολλὰ Ποσειδάωνι ἄνακτι:</l>
<q direct="unspecified"><l n="55"><milestone unit="para" ed="P" />κλῦθι,  Ποσείδαον γαιήοχε, μηδὲ μεγήρῃς</l>
<l>ἡμῖν εὐχομένοισι τελευτῆσαι τάδε ἔργα.</l>
<l>Νέστορι μὲν πρώτιστα καὶ υἱάσι κῦδος ὄπαζε,</l>
<l>αὐτὰρ ἔπειτ᾽ ἄλλοισι δίδου χαρίεσσαν ἀμοιβὴν</l>
<l>σύμπασιν Πυλίοισιν ἀγακλειτῆς ἑκατόμβης.</l>
<l n="60">δὸς δ᾽ ἔτι Τηλέμαχον καὶ ἐμὲ πρήξαντα νέεσθαι,</l>
<l>οὕνεκα δεῦρ᾽ ἱκόμεσθα θοῇ σὺν νηὶ μελαίνῃ.</l></q>
<l><milestone unit="para" ed="P" />ὣς ἄρ᾽ ἔπειτ᾽ ἠρᾶτο καὶ αὐτὴ πάντα τελεύτα.</l>
<l>δῶκε δὲ Τηλεμάχῳ καλὸν δέπας ἀμφικύπελλον:</l>
<l>ὣς δ᾽ αὔτως ἠρᾶτο Ὀδυσσῆος φίλος υἱός.</l>
<l n="65">οἱ δ᾽ ἐπεί ὤπτησαν κρέ᾽ ὑπέρτερα καὶ ἐρύσαντο,</l>
<l>μοίρας δασσάμενοι δαίνυντ᾽ ἐρικυδέα δαῖτα.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>τοῖς ἄρα μύθων ἦρχε Γερήνιος ἱππότα Νέστωρ:</l>
<q direct="unspecified"><l><milestone unit="para" ed="P" />νῦν δὴ κάλλίον ἐστι μεταλλῆσαι καὶ ἐρέσθαι</l>
<l n="70">ξείνους,  οἱ τινές εἰσιν, ἐπεὶ τάρπησαν ἐδωδῆς.</l>
<l>ὦ ξεῖνοι, τίνες ἐστέ; πόθεν πλεῖθ᾽ ὑγρὰ κέλευθα;</l>
<l>ἤ τι κατά πρῆξιν ἦ μαψιδίως ἀλάλησθε</l>
<l>οἷά τε ληιστῆρες ὑπεὶρ ἅλα, τοί τ᾽ ἀλόωνται</l>
<l>ψυχὰς παρθέμενοι κακὸν ἀλλοδαποῖσι πέροντες;</l></q>
<l n="75"><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα</l>
<l>θαρσήσας: αὐτὴ γὰρ ἐνὶ φρεσὶ θάρσος Ἀθήνη</l>
<l>θῆχ᾽, ἵνα μιν περὶ πατρὸς ἀποιχομένοιο ἔροιτο</l>
<l>ἠδ᾽ ἵνα μιν κλέος ἐσθλὸν ἐν ἀνθρώποισιν ἔχῃσιν:</l>
<q direct="unspecified"><l><milestone unit="para" ed="P" />ὦ Νέστορ Νηληϊάδη, μέγα κῦδος Ἀχαιῶν,</l>
<l n="80">εἴρεαι ὁππόθεν εἰμέν: ἐγὼ δέ κέ τοι καταλέξω.</l>
<l>ἡμεῖς ἐξ Ἰθάκης ὑπονηίου εἰλήλουθμεν:</l>
<l>πρῆξις δ᾽ ἥδ᾽ ἰδίη, οὐ δήμιος, ἣν ἀγορεύω.</l>
<l>πατρὸς ἐμοῦ κλέος εὐρὺ μετέρχομαι, ἤν  που ἀκούσω,</l>
<l>δίου Ὀδυσσῆος ταλασίφρονος, ὅν ποτέ φασι</l>
<l n="85">σὺν σοὶ μαρνάμενον Τρώων πόλιν ἐξαλαπάξαι.</l>
<l>ἄλλους μὲν γὰρ πάντας, ὅσοι Τρωσὶν πολέμιξον,</l>
<l>πευθόμεθ᾽, ἧχι ἕκαστος ἀπώλετο λυγρῷ ὀλέθρῳ,</l>
<l>κείνου δ᾽ αὖ καὶ ὄλεθρον ἀπευθέα θῆκε Κρονίων.</l>
<l>οὐ γάρ τις δύναται σάφα εἰπέμεν ὁππόθ᾽ ὄλωλεν,</l>
<l n="90">εἴθ᾽ ὅ γ᾽ ἐπ᾽ ἠπείρου δάμη ἀνδράσι δυσμενέεσσιν,</l>
<l>εἴτε καὶ ἐν πελάγει μετὰ κύμασιν Ἀμφιτρίτης.</l>
<l>τοὔνεκα νῦν τὰ σὰ γούναθ᾽ ἱκάνομαι, αἴ κ᾽ ἐθέλῃσθα</l>
<l>κείνου λυγρὸν ὄλεθρον ἐνισπεῖν, εἴ που ὄπωπας</l>
<l>ὀφθαλμοῖσι τεοῖσιν ἢ ἄλλου μῦθον ἄκουσας</l>
<l n="95">πλαζομένου: πέρι γάρ μιν ὀιζυρὸν τέκε μήτηρ.</l>
<l>μηδέ τί μ᾽ αἰδόμενος μειλίσσεο μηδ᾽ ἐλεαίρων,</l>
<l>ἀλλ᾽ εὖ μοι κατάλεξον ὃπως ἤντησας ὀπωπῆς.</l>
<l>λίσσομαι, εἴ ποτέ τοί τι πατὴρ ἐμός, ἐσθλὸς Ὀδυσσεύς,</l>
<l>ἢ ἔπος ἠέ τι ἔργον ὑποστὰς ἐξετέλεσσε</l>
<l n="100">δήμῳ ἔνι Τρώων,  ὅθι πάσχετε πήματ᾽ Ἀχαιοί,</l>
<l>τῶν νῦν μοι μνῆσαι, καί μοι νημερτὲς ἐνίσπες.</l></q>
<milestone n="102" unit="card" ed="p" />
<l><milestone unit="para" ed="P" />τὸν δ᾽ ἠμείβετ᾽ ἔπειτα Γερήνιος ἱππότα Νέστωρ:</l>
<q direct="unspecified"><l>ὦ φίλ᾽, ἐπεί μ᾽ ἔμνησας ὀιζύος, ἥν ἐν ἐκείνῳ</l>
<l>δήμῳ ἀνέτλημεν μένος ἄσχετοι υἷες Ἀχαιῶν,</l>
<l n="105">ἠμέν ὅσα ξὺν νηυσίν ἐπ᾽ ἠεροειδέα πόντον</l>
<l>πλαζόμενοι κατὰ ληίδ᾽, ὅπῃ ἄρξειεν Ἀχιλλεύς,</l>
<l>ἠδ᾽ ὅσα καὶ περί ἄστυ μέγα Πριάμοιο ἄνακτος</l>
<l>μαρνάμεθ᾽: ἔνθα δ᾽ ἔπειτα κατέκταθεν ὅσσοι ἄριστοι.</l>
<l>ἔνθα μὲν Αἴας κεῖται ἀρήιος, ἔνθα δ᾽ Ἀχιλλεύς,</l>
<l n="110">ἔνθα δὲ Πάτροκλος,  θεόφιν μήστωρ ἀτάλαντος,</l>
<l>ἔνθα δ᾽ ἐμὸς φίλος υἱός, ἅμα κρατερὸς καὶ ἀμύμων,</l>
<l>Ἀντίλοχος, πέρι μὲν θείειν ταχὺς ἠδὲ μαχητής:</l>
<l>ἄλλα τε πόλλ᾽ ἐπὶ τοῖς πάθομεν κακά: τίς κεν ἐκεῖνα</l>
<l>πάντα γε μυθήσαιτο καταθνητῶν ἀνθρώπων;</l>
<l n="115">οὐδ᾽ εἰ πεντάετές γε καὶ ἑξάετες παραμίμνων</l>
<l>ἐξερέοις ὅσα κεῖθι πάθον κακὰ δῖοι Ἀχαιοί:</l>
<l>πρίν κεν ἀνιηθεὶς σὴν πατρίδα γαῖαν ἵκοιο.</l>
<l>εἰνάετες γάρ σφιν κακὰ ῥάπτομεν ἀμφιέποντες</l>
<l>παντοίοισι δόλοισι, μόγις δ᾽ ἐτέλεσσε Κρονίων.</l>
<l n="120">ἔνθ᾽ οὔ τίς ποτε μῆτιν ὁμοιωθήμεναι ἄντην</l>
<l>ἤθελ᾽, ἐπεὶ μάλα πολλὸν ἐνίκα δῖος Ὀδυσσεὺς</l>
<l>παντοίοισι δόλοισι, πατὴρ τεός, εἰ ἐτεόν γε</l>
<l>κείνου ἔκγονός ἐσσι: σέβας μ᾽ ἔχει εἰσορόωντα.</l>
<l>ἦ τοι γὰρ μῦθοί γε ἐοικότες, οὐδέ κε φαίης</l>
<l n="125">ἄνδρα νεώτερον ὧδε ἐοικότα μυθήσασθαι.</l>
<l>ἔνθ᾽ ἦ τοι ἧος μὲν ἐγὼ καὶ δῖος Ὀδυσσεὺς</l>
<l>οὔτε ποτ᾽ εἰν ἀγορῇ δίχ᾽ ἐβάζομεν οὔτ᾽ ἐνὶ βουλῇ,</l>
<l>ἀλλ᾽ ἕνα θυμὸν ἔχοντε νόω καὶ ἐπίφρονι βουλῇ</l>
<l>φραζόμεθ᾽ Ἀργείοισιν ὅπως ὄχ᾽ ἄριστα γένοιτο.</l>
<l n="130">αὐτὰρ ἐπεὶ Πριάμοιο πόλιν διεπέρσαμεν αἰπήν,</l>
<l>βῆμεν δ᾽ ἐν νήεσσι, θεὸς δ᾽ ἐσκέδασσεν Ἀχαιούς,</l>
<l>καὶ τότε δὴ Ζεὺς λυγρὸν ἐνὶ φρεσὶ μήδετο νόστον</l>
<l>Ἀργείοις, ἐπεὶ οὔ τι νοήμονες οὐδὲ δίκαιοι</l>
<l>πάντες ἔσαν: τῶ σφεων πολέες κακὸν οἶτον ἐπέσπον</l>
<l n="135">μήνιος ἐξ ὀλοῆς γλαυκώπιδος ὀβριμοπάτρης.</l>
<l>ἥ τ᾽ ἔριν Ἀτρεΐδῃσι μετ᾽ ἀμφοτέροισιν ἔθηκε.</l>
<l>τὼ δὲ καλεσσαμένω ἀγορὴν ἐς πάντας Ἀχαιούς,</l>
<l>μάψ, ἀτὰρ οὐ κατὰ κόσμον, ἐς ἠέλιον καταδύντα,</l>
<l>οἱ ἦλθον οἴνῳ βεβαρηότες υἷες Ἀχαιῶν,</l>
<l n="140">μῦθον μυθείσθην,  τοῦ εἵνεκα λαὸν ἄγειραν.</l>
<milestone n="141" unit="card" ed="p" />
<l>ἔνθ᾽ ἤ τοι Μενέλαος ἀνώγει πάντας Ἀχαιοὺς</l>
<l>νόστου μιμνήσκεσθαι ἐπ᾽ εὐρέα νῶτα θαλάσσης,</l>
<l>οὐδ᾽ Ἀγαμέμνονι πάμπαν ἑήνδανε: βούλετο γάρ ῥα</l>
<l>λαὸν ἐρυκακέειν ῥέξαι θ᾽ ἱερὰς ἑκατόμβας,</l>
<l n="145">ὡς τὸν Ἀθηναίης δεινὸν χόλον ἐξακέσαιτο,</l>
<l>νήπιος, οὐδὲ τὸ ᾔδη, ὃ οὐ πείσεσθαι ἔμελλεν:</l>
<l>οὐ γάρ τ᾽ αἶψα θεῶν τρέπεται νόος αἰέν ἐόντων.</l>
<l>ὣς τὼ μὲν χαλεποῖσιν ἀμειβομένω ἐπέεσσιν</l>
<l>ἕστασαν: οἱ δ᾽ ἀνόρουσαν ἐυκνήμιδες Ἀχαιοὶ</l>
<l n="150">ἠχῇ θεσπεσίῃ,  δίχα δέ σφισιν ἥνδανε βουλή.</l>
<l>νύκτα μὲν ἀέσαμεν χαλεπὰ φρεσὶν ὁρμαίνοντες</l>
<l>ἀλλήλοις: ἐπὶ γὰρ Ζεὺς ἤρτυε πῆμα κακοῖο:</l>
<l>ἠῶθεν δ᾽ οἱ μὲν νέας ἕλκομεν εἰς ἅλα δῖαν</l>
<l>κτήματά τ᾽ ἐντιθέμεσθα βαθυζώνους τε γυναῖκας.</l>
<l n="155">ἡμίσεες δ᾽ ἄρα λαοὶ ἐρητύοντο μένοντες</l>
<l>αὖθι παρ᾽ Ἀτρεΐδῃ Ἀγαμέμνονι, ποιμένι λαῶν:</l>
<l>ἡμίσεες δ᾽ ἀναβάντες ἐλαύνομεν: αἱ δὲ μάλ᾽ ὦκα</l>
<l>ἔπλεον, ἐστόρεσεν δέ θεὸς μεγακήτεα πόντον.</l>
<l>ἐς Τένεδον δ᾽ ἐλθόντες ἐρέξαμεν ἱρὰ θεοισ῀ν,</l>
<l n="160">οἴκαδε ἱέμενοι: Ζεὺς δ᾽ οὔ πω μήδετο νόστον,</l>
<l>σχέτλιος, ὅς ῥ᾽ ἔριν ὦρσε κακήν ἔπι δεύτερον αὖτις.</l>
<l>οἱ μὲν ἀποστρέψαντες ἔβαν νέας ἀμφιελίσσας</l>
<l>ἀμφ᾽ Ὀδυσῆα ἄνακτα δαΐφρονα, ποικιλομήτην,</l>
<l>αὖτις ἐπ᾽ Ἀτρεΐδῃ Ἀγαμέμνονι ἦρα φέροντες:</l>
<l n="165">αὐτὰρ ἐγὼ σὺν νηυσὶν ἀολλέσιν, αἵ μοι ἕποντο,</l>
<l>φεῦγον, ἐπεὶ γίγνωσκον, ὃδὴ κακὰ μήδετο δαίμων.</l>
<l>φεῦγε δὲ Τυδέος υἱὸς ἀρήιος, ὦρσε δ᾽ ἑταίρους.</l>
<l>ὀψὲ δὲ δὴ μετὰ νῶι κίε ξανθὸς Μενέλαος,</l>
<l>ἐν Λέσβῳ δ᾽ ἔκιχεν δολιχὸν πλόον ὁρμαίνοντας,</l>
<l n="170">ἢ καθύπερθε Χίοιο νεοίμεθα παιπαλοέσσης,</l>
<l>νήσου ἔπι Ψυρίης, αὐτὴν ἐπ᾽ ἀριστέρ᾽ ἔχοντες,</l>
<l>ἦ ὑπένερθε Χίοιο, παρ᾽ ἠνεμόεντα Μίμαντα.</l>
<l>ᾐτέομεν δὲ θεὸν φῆναι τέρας: αὐτὰρ ὅ γ᾽ ἡμῖν</l>
<l>δεῖξε, καὶ ἠνώγει πέλαγος μέσον εἰς Εὔβοιαν</l>
<l n="175">τέμνειν,  ὄφρα τάχιστα ὑπὲκ κακότητα φύγοιμεν.</l>
<l>ὦρτο δ᾽ ἐπὶ λιγὺς οὖρος ἀήμεναι: αἱ δὲ μάλ᾽ ὦκα</l>
<l>ἰχθυόεντα κέλευθα διέδραμον, ἐς δὲ Γεραιστὸν</l>
<l>ἐννύχιαι κατάγοντο: Ποσειδάωνι δὲ ταύρων</l>
<l>πόλλ᾽ ἐπὶ μῆρ᾽ ἔθεμεν, πέλαγος μέγα μετρήσαντες.</l>
<l n="180">τέτρατον ἦμαρ ἔην,  ὅτ᾽ ἐν Ἄργεϊ νῆας ἐίσας</l>
<l>Τυδεΐδεω ἕταροι Διομήδεος ἱπποδάμοιο</l>
<l>ἵστασαν: αὐτάρ ἐγώ γε Πύλονδ᾽ ἔχον, οὐδέ ποτ᾽ ἔσβη</l>
<l>οὖρος, ἐπεὶ δὴ πρῶτα θεὸς προέηκεν ἀῆναι.</l>
<milestone n="184" unit="card" ed="p" />
<l><milestone unit="para" ed="P" />ὣς ἦλθον, φίλε τέκνον, ἀπευθής, οὐδέ τι οἶδα</l>
<l n="185">κείνων,  οἵ τ᾽ ἐσάωθεν Ἀχαιῶν οἵ τ᾽ ἀπόλοντο.</l>
<l>ὅσσα δ᾽ ἐνὶ μεγάροισι καθήμενος ἡμετέροισι</l>
<l>πεύθομαι, ἣ θέμις ἐστί, δαήσεαι, κοὐδέ σε δεύσω.</l>
<l>εὖ μὲν Μυρμιδόνας φάσ᾽ ἐλθέμεν ἐγχεσιμώρους,</l>
<l>οὓς ἄγ᾽ Ἀχιλλῆος μεγαθύμου φαίδιμος υἱός,</l>
<l n="190">εὖ δὲ Φιλοκτήτην,  Ποιάντιον ἀγλαὸν υἱόν.</l>
<l>πάντας δ᾽ Ἰδομενεὺς Κρήτην εἰσήγαγ᾽ ἑταίρους,</l>
<l>οἳ φύγον ἐκ πολέμου, πόντος δέ οἱ οὔ τιν᾽ ἀπηύρα.</l>
<l>Ἀτρεΐδην δὲ καὶ αὐτοὶ ἀκούετε, νόσφιν ἐόντες,</l>
<l>ὥς τ᾽ ἦλθ᾽, ὥς τ᾽ Αἴγισθος ἐμήσατο λυγρὸν ὄλεθρον.</l>
<l n="195">ἀλλ᾽ ἦ τοι κεῖνος μὲν ἐπισμυγερῶς ἀπέτισεν:</l>
<l>ὡς ἀγαθὸν καὶ παῖδα καταφθιμένοιο λιπέσθαι</l>
<l>ἀνδρός, ἐπεὶ καὶ κεῖνος ἐτίσατο πατροφονῆα,</l>
<l>Αἴγισθον δολόμητιν, ὅ οἱ πατέρα κλυτὸν ἔκτα.</l>
<l>καὶ σὺ φίλος, μάλα γάρ σ᾽ ὁρόω καλόν τε μέγαν τε,</l>
<l n="200">ἄλκιμος ἔσσ᾽,  ἵνα τίς σε καὶ ὀψιγόνων ἐὺ εἴπῃ.</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>ὦ Νέστορ Νηληϊάδη, μέγα κῦδος Ἀχαιῶν,</l>
<l>καὶ λίην κεῖνος μὲν ἐτίσατο, καί οἱ Ἀχαιοὶ</l>
<l>οἴσουσι κλέος εὐρὺ καὶ ἐσσομένοισι πυθέσθαι:</l>
<l n="205">αἲ γὰρ ἐμοὶ τοσσήνδε θεοὶ δύναμιν περιθεῖεν,</l>
<l>τίσασθαι μνηστῆρας ὑπερβασίης ἀλεγεινῆς,</l>
<l>οἵ τέ μοι ὑβρίζοντες ἀτάσθαλα μηχανόωνται.</l>
<l>ἀλλ᾽ οὔ μοι τοιοῦτον ἐπέκλωσαν θεοὶ ὄλβον,</l>
<l>πατρί τ᾽ ἐμῷ καὶ ἐμοί: νῦν δὲ χρὴ τετλάμεν ἔμπης.</l></q>
<l n="210"><milestone unit="para" ed="P" />τὸν δ᾽ ἠμείβετ᾽ ἔπειτα Γερήνιος ἱππότα Νέστωρ:</l>
<q direct="unspecified"><l>ὦ φίλ᾽, ἐπεὶ δὴ ταῦτά μ᾽ ἀνέμνησας καὶ ἔειπες,</l>
<l>φασὶ μνηστῆρας σῆς μητέρος εἵνεκα πολλοὺς</l>
<l>ἐν μεγάροις ἀέκητι σέθεν κακὰ μηχανάασθαι:</l>
<l>εἰπέ μοι, ἠὲ ἑκὼν ὑποδάμνασαι, ἦ σέ γε λαοὶ</l>
<l n="215">ἐχθαίρουσ᾽ ἀνὰ δῆμον,  ἐπισπόμενοι θεοῦ ὀμφῇ.</l>
<l>τίς δ᾽ οἶδ᾽ εἴ κέ ποτέ σφι βίας ἀποτίσεται ἐλθών,</l>
<l>ἢ ὅ γε μοῦνος ἐὼν ἢ καὶ σύμπαντες Ἀχαιοί;</l>
<l>εἰ γάρ σ᾽ ὣς ἐθέλοι φιλέειν γλαυκῶπις Ἀθήνη,</l>
<l>ὡς τότ᾽ Ὀδυσσῆος περικήδετο κυδαλίμοιο</l>
<l n="220">δήμῳ ἔνι Τρώων,  ὅθι πάσχομεν ἄλγε᾽ Ἀχαιοί—</l>
<l>οὐ γάρ πω ἴδον ὧδε θεοὺς ἀναφανδὰ φιλεῦντας,</l>
<l>ὡς κείνῳ ἀναφανδὰ παρίστατο Παλλὰς Ἀθήνη—</l>
<l>εἴ σ᾽ οὕτως ἐθέλοι φιλέειν κήδοιτό τε θυμῷ,</l>
<l>τῶ κέν τις κείνων γε καὶ ἐκλελάθοιτο γάμοιο.</l></q>
<l n="225"><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>ὦ γέρον, οὔ πω τοῦτο ἔπος τελέεσθαι ὀίω:</l>
<l>λίην γὰρ μέγα εἶπες: ἄγη μ᾽ ἔχει. οὐκ ἂν ἐμοί γε</l>
<l>ἐλπομένω τὰ γένοιτ᾽, οὐδ᾽ εἰ θεοὶ ὣς ἐθέλοιεν.</l></q>
<milestone n="229" unit="card" ed="p" />
<l><milestone unit="para" ed="P" />τὸν δ᾽ αὖτε προσέειπε θεά, γλαυκῶπις Ἀθήνη:</l>
<q direct="unspecified"><l n="230">Τηλέμαχε,  ποῖόν σε ἔπος φύγεν ἕρκος ὀδόντων.</l>
<l>ῥεῖα θεός γ᾽ ἐθέλων καὶ τηλόθεν ἄνδρα σαώσαι.</l>
<l>βουλοίμην δ᾽ ἂν ἐγώ γε καὶ ἄλγεα πολλὰ μογήσας</l>
<l>οἴκαδέ τ᾽ ἐλθέμεναι καὶ νόστιμον ἦμαρ ἰδέσθαι,</l>
<l>ἢ ἐλθὼν ἀπολέσθαι ἐφέστιος, ὡς Ἀγαμέμνων</l>
<l n="235">ὤλεθ᾽ ὑπ᾽ Αἰγίσθοιο δόλῳ καὶ ἧς ἀλόχοιο.</l>
<l>ἀλλ᾽ ἦ τοι θάνατον μὲν ὁμοίιον οὐδὲ θεοί περ</l>
<l>καὶ φίλῳ ἀνδρὶ δύνανται ἀλαλκέμεν, ὁππότε κεν δὴ</l>
<l>μοῖρ᾽ ὀλοὴ καθέλῃσι τανηλεγέος θανάτοιο.</l></q>
<l><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l n="240">Μέντορ,  μηκέτι ταῦτα λεγώμεθα κηδόμενοί περ:</l>
<l>κείνῳ δ᾽ οὐκέτι νόστος ἐτήτυμος, ἀλλά οἱ ἤδη</l>
<l>φράσσαντ᾽ ἀθάνατοι θάνατον καὶ κῆρα μέλαιναν.</l>
<l>νῦν δ᾽ ἐθέλω ἔπος ἄλλο μεταλλῆσαι καὶ ἐρέσθαι</l>
<l>Νέστορ᾽, ἐπεὶ περὶ οἶδε δίκας ἠδὲ φρόνιν ἄλλων:</l>
<l n="245">τρὶς γὰρ δή μίν φασιν ἀνάξασθαι γένε᾽ ἀνδρῶν:</l>
<l>ὥς τέ μοι ἀθάνατος ἰνδάλλεται εἰσοράασθαι.</l>
<l>ὦ Νέστορ Νηληϊάδη, σὺ δ᾽ ἀληθὲς ἐνίσπες:</l>
<l>πῶς ἔθαν᾽ Ἀτρεΐδης εὐρὺ κρείων Ἀγαμέμνων;</l>
<l>ποῦ Μενέλαος ἔην; τίνα δ᾽ αὐτῷ μήσατ᾽ ὄλεθρον</l>
<l n="250">Αἴγισθος δολόμητις,  ἐπεὶ κτάνε πολλὸν ἀρείω;</l>
<l>ἦ οὐκ Ἄργεος ἦεν Ἀχαιικοῦ, ἀλλά πῃ ἄλλῃ</l>
<l>πλάζετ᾽ ἐπ᾽ ἀνθρώπους, ὁ δὲ θαρσήσας κατέπεφνε;</l></q>
<l><milestone unit="para" ed="P" />τὸν δ᾽ ἠμείβετ᾽ ἔπειτα Γερήνιος ἱππότα Νέστωρ:</l>
<q direct="unspecified"><l>τοιγὰρ ἐγώ τοι, τέκνον, ἀληθέα πάντ᾽ ἀγορεύσω.</l>
<l n="255">ἦ τοι μὲν τάδε καὐτὸς ὀίεαι,  ὥς κεν ἐτύχθη,</l>
<l>εἰ ζωόν γ᾽ Αἴγισθον ἐνὶ μεγάροισιν ἔτετμεν</l>
<l>Ἀτρεΐδης Τροίηθεν ἰών, ξανθὸς Μενέλαος:</l>
<l>τῶ κέ οἱ οὐδὲ θανόντι χυτὴν ἐπὶ γαῖαν ἔχευαν,</l>
<l>ἀλλ᾽ ἄρα τόν γε κύνες τε καὶ οἰωνοὶ κατέδαψαν</l>
<l n="260">κείμενον ἐν πεδίῳ ἑκὰς ἄστεος,  οὐδέ κέ τίς μιν</l>
<l>κλαῦσεν Ἀχαιιάδων: μάλα γὰρ μέγα μήσατο ἔργον.</l>
<l>ἡμεῖς μὲν γὰρ κεῖθι πολέας τελέοντες ἀέθλους</l>
<l>ἥμεθ᾽: ὁ δ᾽ εὔκηλος μυχῷ Ἄργεος ἱπποβότοιο</l>
<l>πόλλ᾽ Ἀγαμεμνονέην ἄλοχον θέλγεσκ᾽ ἐπέεσσιν.</l>
<l n="265">ἡ δ᾽ ἦ τοι τὸ πρὶν μὲν ἀναίνετο ἔργον ἀεικὲς</l>
<l>δῖα Κλυταιμνήστρη: φρεσὶ γὰρ κέχρητ᾽ ἀγαθῇσι:</l>
<l>πὰρ δ᾽ ἄρ᾽ ἔην καὶ ἀοιδὸς ἀνήρ, ᾧ πόλλ᾽ ἐπέτελλεν</l>
<l>Ἀτρεΐδης Τροίηνδε κιὼν ἔρυσασθαι ἄκοιτιν.</l>
<l>ἀλλ᾽ ὅτε δή μιν μοῖρα θεῶν ἐπέδησε δαμῆναι,</l>
<l n="270">δὴ τότε τὸν μὲν ἀοιδὸν ἄγων ἐς νῆσον ἐρήμην</l>
<l>κάλλιπεν οἰωνοῖσιν ἕλωρ καὶ κύρμα γενέσθαι,</l>
<l>τὴν δ᾽ ἐθέλων ἐθέλουσαν ἀνήγαγεν ὅνδε δόμονδε.</l>
<l>πολλὰ δὲ μηρί᾽ ἔκηε θεῶν ἱεροῖς ἐπὶ βωμοῖς,</l>
<l>πολλὰ δ᾽ ἀγάλματ᾽ ἀνῆψεν, ὑφάσματά τε χρυσόν τε,</l>
<l n="275">ἐκτελέσας μέγα ἔργον,  ὃ οὔ ποτε ἔλπετο θυμῷ.</l>
<milestone n="276" unit="card" ed="p" />
<l><milestone unit="para" ed="P" />ἡμεῖς μὲν γὰρ ἅμα πλέομεν Τροίηθεν ἰόντες,</l>
<l>Ἀτρεΐδης καὶ ἐγώ, φίλα εἰδότες ἀλλήλοισιν:</l>
<l>ἀλλ᾽ ὅτε Σούνιον ἱρὸν ἀφικόμεθ᾽, ἄκρον Ἀθηνέων,</l>
<l>ἔνθα κυβερνήτην Μενελάου Φοῖβος Ἀπόλλων</l>
<l n="280">οἷς ἀγανοῖς βελέεσσιν ἐποιχόμενος κατέπεφνε,</l>
<l>πηδάλιον μετὰ χερσὶ θεούσης νηὸς ἔχοντα,</l>
<l>Φρόντιν Ὀνητορίδην, ὃς ἐκαίνυτο φῦλ᾽ ἀνθρώπων</l>
<l>νῆα κυβερνῆσαι, ὁπότε σπέρχοιεν ἄελλαι.</l>
<l>ὣς ὁ μὲν ἔνθα κατέσχετ᾽, ἐπειγόμενός περ ὁδοῖο,</l>
<l n="285">ὄφρ᾽ ἕταρον θάπτοι καὶ ἐπὶ κτέρεα κτερίσειεν.</l>
<l>ἀλλ᾽ ὅτε δὴ καὶ κεῖνος ἰὼν ἐπὶ οἴνοπα πόντον</l>
<l>ἐν νηυσὶ γλαφυρῇσι Μαλειάων ὄρος αἰπὺ</l>
<l>ἷξε θέων, τότε δὴ στυγερὴν ὁδὸν εὐρύοπα Ζεὺς</l>
<l>ἐφράσατο, λιγέων δ᾽ ἀνέμων ἐπ᾽ ἀυτμένα χεῦε,</l>
<l n="290">κύματά τε τροφέοντο πελώρια,  ἶσα ὄρεσσιν.</l>
<l>ἔνθα διατμήξας τὰς μὲν Κρήτῃ ἐπέλασσεν,</l>
<l>ἧχι Κύδωνες ἔναιον Ἰαρδάνου ἀμφὶ ῥέεθρα.</l>
<l>ἔστι δέ τις λισσὴ αἰπεῖά τε εἰς ἅλα πέτρη</l>
<l>ἐσχατιῇ Γόρτυνος ἐν ἠεροειδέι πόντῳ:</l>
<l n="295">ἔνθα Νότος μέγα κῦμα ποτὶ σκαιὸν ῥίον ὠθεῖ,</l>
<l>ἐς Φαιστόν, μικρὸς δὲ λίθος μέγα κῦμ᾽ ἀποέργει.</l>
<l>αἱ μὲν ἄρ᾽ ἔνθ᾽ ἦλθον, σπουδῇ δ᾽ ἤλυξαν ὄλεθρον</l>
<l>ἄνδρες, ἀτὰρ νῆάς γε ποτὶ σπιλάδεσσιν ἔαξαν</l>
<l>κύματ᾽: ἀτὰρ τὰς πέντε νέας κυανοπρῳρείους</l>
<l n="300">Αἰγύπτῳ ἐπέλασσε φέρων ἄνεμός τε καὶ ὕδωρ.</l>
<l>ὣς ὁ μὲν ἔνθα πολὺν βίοτον καὶ χρυσὸν ἀγείρων</l>
<l>ἠλᾶτο ξὺν νηυσὶ κατ᾽ ἀλλοθρόους ἀνθρώπους:</l>
<l>τόφρα δὲ ταῦτ᾽ Αἴγισθος ἐμήσατο οἴκοθι λυγρά.</l>
<l n="305">ἑπτάετες δ᾽ ἤνασσε πολυχρύσοιο Μυκήνης,</l>
<l n="304">κτείνας Ἀτρεΐδην,  δέδμητο δὲ λαὸς ὑπ᾽ αὐτῷ.</l>
<l>τῷ δέ οἱ ὀγδοάτῳ κακὸν ἤλυθε δῖος Ὀρέστης</l>
<l>ἂψ ἀπ᾽ Ἀθηνάων, κατὰ δ᾽ ἔκτανε πατροφονῆα,</l>
<l>Αἴγισθον δολόμητιν, ὅ οἱ πατέρα κλυτὸν ἔκτα.</l>
<l>ἦ τοι ὁ τὸν κτείνας δαίνυ τάφον Ἀργείοισιν</l>
<l n="310">μητρός τε στυγερῆς καὶ ἀνάλκιδος Αἰγίσθοιο:</l>
<l>αὐτῆμαρ δέ οἱ ἦλθε βοὴν ἀγαθὸς Μενέλαος</l>
<l>πολλὰ κτήματ᾽ ἄγων, ὅσα οἱ νέες ἄχθος ἄειραν.</l>
<l><milestone unit="para" ed="P" />καὶ σύ, φίλος, μὴ δηθὰ δόμων ἄπο τῆλ᾽ ἀλάλησο,</l>
<l>κτήματά τε προλιπὼν ἄνδρας τ᾽ ἐν σοῖσι δόμοισιν</l>
<l n="315">οὕτω ὑπερφιάλους,  μή τοι κατὰ πάντα φάγωσιν</l>
<l>κτήματα δασσάμενοι, σὺ δὲ τηϋσίην ὁδὸν ἔλθῃς.</l>
<l>ἀλλ᾽ ἐς μὲν Μενέλαον ἐγὼ κέλομαι καὶ ἄνωγα</l>
<l>ἐλθεῖν: κεῖνος γὰρ νέον ἄλλοθεν εἰλήλουθεν,</l>
<l>ἐκ τῶν ἀνθρώπων, ὅθεν οὐκ ἔλποιτό γε θυμῷ</l>
<l n="320">ἐλθέμεν,  ὅν τινα πρῶτον ἀποσφήλωσιν ἄελλαι</l>
<l>ἐς πέλαγος μέγα τοῖον, ὅθεν τέ περ οὐδ᾽ οἰωνοὶ</l>
<l>αὐτόετες οἰχνεῦσιν, ἐπεὶ μέγα τε δεινόν τε.</l>
<l>ἀλλ᾽ ἴθι νῦν σὺν νηί τε σῇ καὶ σοῖς ἑτάροισιν:</l>
<l>εἰ δ᾽ ἐθέλεις πεζός, πάρα τοι δίφρος τε καὶ ἵπποι,</l>
<l n="325">πὰρ δὲ τοι υἷες ἐμοί,  οἵ τοι πομπῆες ἔσονται</l>
<l>ἐς Λακεδαίμονα δῖαν, ὅθι ξανθὸς Μενέλαος.</l>
<l>λίσσεσθαι δέ μιν αὐτός, ἵνα νημερτὲς ἐνίσπῃ:</l>
<l>ψεῦδος δ᾽ οὐκ ἐρέει: μάλα γὰρ πεπνυμένος ἐστίν.</l></q>
<milestone n="329" unit="card" ed="p" />
<l><milestone unit="para" ed="P" />ὣς ἔφατ᾽, ἠέλιος δ᾽ ἄρ᾽ ἔδυ καὶ ἐπὶ κνέφας ἦλθε.</l>
<l n="330">τοῖσι δὲ καὶ μετέειπε θεά,  γλαυκῶπις Ἀθήνη:</l>
<q direct="unspecified"><l>ὦ γέρον, ἦ τοι ταῦτα κατὰ μοῖραν κατέλεξας:</l>
<l>ἀλλ᾽ ἄγε τάμνετε μὲν γλώσσας, κεράασθε δὲ οἶνον,</l>
<l>ὄφρα Ποσειδάωνι καὶ ἄλλοις ἀθανάτοισιν</l>
<l>σπείσαντες κοίτοιο μεδώμεθα: τοῖο γὰρ ὥρη.</l>
<l n="335">ἤδη γὰρ φάος οἴχεθ᾽ ὑπὸ ζόφον,  οὐδὲ ἔοικεν:</l>
<l>δηθὰ θεῶν ἐν δαιτὶ θαασσέμεν, ἀλλὰ νέεσθαι.</l></q>
<l><milestone unit="para" ed="P" />ἦ ῥα Διὸς θυγάτηρ, οἱ δ᾽ ἔκλυον αὐδησάσης.</l>
<l>τοῖσι δὲ κήρυκες μὲν ὕδωρ ἐπὶ χεῖρας ἔχευαν,</l>
<l>κοῦροι δὲ κρητῆρας ἐπεστέψαντο ποτοῖο,</l>
<l n="340">νώμησαν δ᾽ ἄρα πᾶσιν ἐπαρξάμενοι δεπάεσσι:</l>
<l>γλώσσας δ᾽ ἐν πυρὶ βάλλον, ἀνιστάμενοι δ᾽ ἐπέλειβον.</l>
<l>αὐτὰρ ἐπεὶ σπεῖσάν τ᾽ ἔπιον θ᾽, ὅσον ἤθελε θυμός,</l>
<l>δὴ τότ᾽ Ἀθηναίη καὶ Τηλέμαχος θεοειδὴς</l>
<l>ἄμφω ἱέσθην κοίλην ἐπὶ νῆα νέεσθαι.</l>
<l n="345">Νέστωρ δ᾽ αὖ κατέρυκε καθαπτόμενος ἐπέεσσιν:</l>
<q direct="unspecified"><l><milestone unit="para" ed="P" />Ζεὺς τό γ᾽ ἀλεξήσειε καὶ ἀθάνατοι θεοὶ ἄλλοι,</l>
<l>ὡς ὑμεῖς παρ᾽ ἐμεῖο θοὴν ἐπὶ νῆα κίοιτε</l>
<l>ὥς τέ τευ ἦ παρὰ πάμπαν ἀνείμονος ἠδὲ πενιχροῦ,</l>
<l>ᾧ οὔ τι χλαῖναι καὶ ῥήγεα πόλλ᾽ ἐνὶ οἴκῳ,</l>
<l n="350">οὔτ᾽ αὐτῷ μαλακῶς οὔτε ξείνοισιν ἐνεύδειν.</l>
<l>αὐτὰρ ἐμοὶ πάρα μὲν χλαῖναι καὶ ῥήγεα καλά.</l>
<l>οὔ θην δὴ τοῦδ᾽ ἀνδρὸς Ὀδυσσῆος φίλος υἱὸς</l>
<l>νηὸς ἐπ᾽ ἰκριόφιν καταλέξεται, ὄφρ᾽ ἂν ἐγώ γε</l>
<l>ζώω, ἔπειτα δὲ παῖδες ἐνὶ μεγάροισι λίπωνται,</l>
<l n="355">ξείνους ξεινίζειν,  ὅς τίς κ᾽ ἐμὰ δώμαθ᾽ ἵκηται.</l></q>
<l><milestone unit="para" ed="P" />τὸν δ᾽ αὖτε προσέειπε θεά, γλαυκῶπις Ἀθήνη:</l>
<q direct="unspecified"><l>εὖ δὴ ταῦτά γ᾽ ἔφησθα, γέρον φίλε: σοὶ δὲ ἔοικεν</l>
<l>Τηλέμαχον πείθεσθαι, ἐπεὶ πολὺ κάλλιον οὕτως.</l>
<l>ἀλλ᾽ οὗτος μὲν νῦν σοὶ ἅμ᾽ ἕψεται, ὄφρα κεν εὕδῃ</l>
<l n="360">σοῖσιν ἐνὶ μεγάροισιν: ἐγὼ δ᾽ ἐπὶ νῆα μέλαιναν</l>
<l>εἶμ᾽, ἵνα θαρσύνω θ᾽ ἑτάρους εἴπω τε ἕκαστα.</l>
<l>οἶος γὰρ μετὰ τοῖσι γεραίτερος εὔχομαι εἶναι:</l>
<l>οἱ δ᾽ ἄλλοι φιλότητι νεώτεροι ἄνδρες ἕπονται,</l>
<l>πάντες ὁμηλικίη μεγαθύμου Τηλεμάχοιο.</l>
<l n="365">ἔνθα κε λεξαίμην κοίλῃ παρὰ νηὶ μελαίνῃ</l>
<l>νῦν: ἀτὰρ ἠῶθεν μετὰ Καύκωνας μεγαθύμους</l>
<l>εἶμ᾽ ἔνθα χρεῖός μοι ὀφέλλεται, οὔ τι νέον γε</l>
<l>οὐδ᾽ ὀλίγον. σὺ δὲ τοῦτον, ἐπεὶ τεὸν ἵκετο δῶμα,</l>
<l>πέμψον σὺν δίφρῳ τε καὶ υἱέι: δὸς δέ οἱ ἵππους,</l>
<l n="370">οἵ τοι ἐλαφρότατοι θείειν καὶ κάρτος ἄριστοι.</l></q>
<milestone n="371" unit="card" ed="p" />
<l><milestone unit="para" ed="P" />ὣς ἄρα φωνήσασ᾽ ἀπέβη γλαυκῶπις Ἀθήνη</l>
<l>φήνῃ εἰδομένη: θάμβος δ᾽ ἕλε πάντας ἰδόντας.</l>
<l>θαύμαζεν δ᾽ ὁ γεραιός, ὅπως ἴδεν ὀφθαλμοῖς:</l>
<l>Τηλεμάχου δ᾽ ἕλε χεῖρα, ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l n="375"><milestone unit="para" ed="P" />ὦ φίλος, οὔ σε ἔολπα κακὸν καὶ ἄναλκιν ἔσεσθαι,</l>
<l>εἰ δή τοι νέῳ ὧδε θεοὶ πομπῆες ἕπονται.</l>
<l>οὐ μὲν γάρ τις ὅδ᾽ ἄλλος Ὀλύμπια δώματ᾽ ἐχόντων,</l>
<l>ἀλλὰ Διὸς θυγάτηρ, κυδίστη Τριτογένεια,</l>
<l>ἥ τοι καὶ πατέρ᾽ ἐσθλὸν ἐν Ἀργείοισιν ἐτίμα.</l>
<l n="380">ἀλλὰ ἄνασσ᾽ ἵληθι,  δίδωθι δέ μοι κλέος ἐσθλόν,</l>
<l>αὐτῷ καὶ παίδεσσι καὶ αἰδοίῃ παρακοίτι:</l>
<l>σοὶ δ᾽ αὖ ἐγὼ ῥέξω βοῦν ἦνιν εὐρυμέτωπον</l>
<l>ἀδμήτην, ἣν οὔ πω ὕπὸ ζυγὸν ἤγαγεν ἀνήρ:</l>
<l>τήν τοι ἐγὼ ῥέξω χρυσὸν κέρασιν περιχεύας.</l></q>
<l n="385"><milestone unit="para" ed="P" />ὣς ἔφατ᾽ εὐχόμενος, τοῦ δ᾽ ἔκλυε Παλλὰς Ἀθήνη.</l>
<l>τοῖσιν δ᾽ ἡγεμόνευε Γερήνιος ἱππότα Νέστωρ,</l>
<l>υἱάσι καὶ γαμβροῖσιν, ἑὰ πρὸς δώματα καλά.</l>
<l>ἀλλ᾽ ὅτε δώμαθ᾽ ἵκοντο ἀγακλυτὰ τοῖο ἄνακτος,</l>
<l>ἑξείης ἕζοντο κατὰ κλισμούς τε θρόνους τε:</l>
<l n="390">τοῖς δ᾽ ὁ γέρων ἐλθοῦσιν ἀνὰ κρητῆρα κέρασσεν</l>
<l>οἴνου ἡδυπότοιο, τὸν ἑνδεκάτῳ ἐνιαυτῷ</l>
<l>ὤιξεν ταμίη καὶ ἀπὸ κρήδεμνον ἔλυσε:</l>
<l>τοῦ ὁ γέρων κρητῆρα κεράσσατο, πολλὰ δ᾽ Ἀθήνῃ</l>
<l>εὔχετ᾽ ἀποσπένδων, κούρῃ Διὸς αἰγιόχοιο.</l>
<l n="395"><milestone unit="para" ed="P" />αὐτὰρ ἐπεὶ σπεῖσάν τ᾽ ἔπιον θ᾽, ὅσον ἤθελε θυμός,</l>
<l>οἱ μὲν κακκείοντες ἔβαν οἶκόνδε ἕκαστος,</l>
<l>τὸν δ᾽ αὐτοῦ κοίμησε Γερήνιος ἱππότα Νέστωρ,</l>
<l>Τηλέμαχον, φίλον υἱὸν Ὀδυσσῆος θείοιο,</l>
<l>τρητοῖς ἐν λεχέεσσιν ὑπ᾽ αἰθούσῃ ἐριδούπῳ,</l>
<l n="400">πὰρ᾽ δ᾽ ἄρ᾽ ἐυμμελίην Πεισίστρατον, ὄρχαμον ἀνδρῶν,</l>
<l>ὅς οἱ ἔτ᾽ ἠίθεος παίδων ἦν ἐν μεγάροισιν:</l>
<l>αὐτὸς δ᾽ αὖτε καθεῦδε μυχῷ δόμου ὑψηλοῖο,</l>
<l>τῷ δ᾽ ἄλοχος δέσποινα λέχος πόρσυνε καὶ εὐνήν.</l>
<milestone n="404" unit="card" ed="p" />
<l><milestone unit="para" ed="P" />ἦμος δ᾽ ἠριγένεια φάνη ῥοδοδάκτυλος Ἠώς,</l>
<l n="405">ὤρνυτ᾽ ἄρ᾽ ἐξ εὐνῆφι Γερήνιος ἱππότα Νέστωρ,</l>
<l>ἐκ δ᾽ ἐλθὼν κατ᾽ ἄρ᾽ ἕζετ᾽ ἐπὶ ξεστοῖσι λίθοισιν,</l>
<l>οἵ οἱ ἔσαν προπάροιθε θυράων ὑψηλάων,</l>
<l>λευκοί, ἀποστίλβοντες ἀλείφατος: οἷς ἔπι μὲν πρὶν</l>
<l>Νηλεὺς ἵζεσκεν, θεόφιν μήστωρ ἀτάλαντος:</l>
<l n="410">ἀλλ᾽ ὁ μὲν ἤδη κηρὶ δαμεὶς Ἄϊδόσδε βεβήκει,</l>
<l>Νέστωρ αὖ τότ᾽ ἐφῖζε Γερήνιος, οὖρος Ἀχαιῶν,</l>
<l>σκῆπτρον ἔχων. περὶ δ᾽ υἷες ἀολλέες ἠγερέθοντο</l>
<l>ἐκ θαλάμων ἐλθόντες, Ἐχέφρων τε Στρατίος τε</l>
<l>Περσεύς τ᾽ Ἄρητός τε καὶ ἀντίθεος Θρασυμήδης.</l>
<l n="415">τοῖσι δ᾽ ἔπειθ᾽ ἕκτος Πεισίστρατος ἤλυθεν ἥρως,</l>
<l>πὰρ δ᾽ ἄρα Τηλέμαχον θεοείκελον εἷσαν ἄγοντες.</l>
<l>τοῖσι δὲ μύθων ἦρχε Γερήνιος ἱππότα Νέστωρ:</l>
<q direct="unspecified"><l><milestone unit="para" ed="P" />καρπαλίμως μοι, τέκνα φίλα, κρηήνατ᾽ ἐέλδωρ,</l>
<l>ὄφρ᾽ ἦ τοι πρώτιστα θεῶν ἱλάσσομ᾽ Ἀθήνην,</l>
<l n="420">ἥ μοι ἐναργὴς ἦλθε θεοῦ ἐς δαῖτα θάλειαν.</l>
<l>ἀλλ᾽ ἄγ᾽ ὁ μὲν πεδίονδ᾽ ἐπὶ βοῦν, ἴτω, ὄφρα τάχιστα</l>
<l>ἔλθῃσιν, ἐλάσῃ δὲ βοῶν ἐπιβουκόλος ἀνήρ:</l>
<l>εἷς δ᾽ ἐπὶ Τηλεμάχου μεγαθύμου νῆα μέλαιναν</l>
<l>πάντας ἰὼν ἑτάρους ἀγέτω, λιπέτω δὲ δύ᾽ οἴους:</l>
<l n="425">εἷς δ᾽ αὖ χρυσοχόον Λαέρκεα δεῦρο κελέσθω</l>
<l>ἐλθεῖν, ὄφρα βοὸς χρυσὸν κέρασιν περιχεύῃ.</l>
<l>οἱ δ᾽ ἄλλοι μένετ᾽ αὐτοῦ ἀολλέες, εἴπατε δ᾽ εἴσω</l>
<l>δμῳῇσιν κατὰ δώματ᾽ ἀγακλυτὰ δαῖτα πένεσθαι,</l>
<l>ἕδρας τε ξύλα τ᾽ ἀμφὶ καὶ ἀγλαὸν οἰσέμεν ὕδωρ.</l></q>
<l n="430"><milestone unit="para" ed="P" />ὣς ἔφαθ᾽,  οἱ δ᾽ ἄρα πάντες ἐποίπνυον. ἦλθε μὲν ἂρ βοῦς</l>
<l>ἐκ πεδίου, ἦλθον δὲ θοῆς παρὰ νηὸς ἐίσης</l>
<l>Τηλεμάχου ἕταροι μεγαλήτορος, ἦλθε δὲ χαλκεὺς</l>
<l>ὅπλ᾽ ἐν χερσὶν ἔχων χαλκήια, πείρατα τέχνης,</l>
<l>ἄκμονά τε σφῦραν τ᾽ ἐυποίητόν τε πυράγρην,</l>
<l n="435">οἷσίν τε χρυσὸν εἰργάξετο: ἦλθε δ᾽ Ἀθήνη</l>
<l>ἱρῶν ἀντιόωσα. γέρων δ᾽ ἱππηλάτα Νέστωρ</l>
<l>χρυσὸν ἔδωχ᾽: ὁ δ᾽ ἔπειτα βοὸς κέρασιν περίχευεν</l>
<l>ἀσκήσας, ἵν᾽ ἄγαλμα θεὰ κεχάροιτο ἰδοῦσα.</l>
<l>βοῦν δ᾽ ἀγέτην κεράων Στρατίος καὶ δῖος Ἐχέφρων.</l>
<l n="440">χέρνιβα δέ σφ᾽ Ἄρητος ἐν ἀνθεμόεντι λέβητι</l>
<l>ἤλυθεν ἐκ θαλάμοιο φέρων, ἑτέρῃ δ᾽ ἔχεν οὐλὰς</l>
<l>ἐν κανέῳ πέλεκυν δὲ μενεπτόλεμος Θρασυμήδης</l>
<l>ὀξὺν ἔχων ἐν χειρὶ παρίστατο βοῦν ἐπικόψων.</l>
<l>Περσεὺς δ᾽ ἀμνίον εἶχε: γέρων δ᾽ ἱππηλάτα Νέστωρ</l>
<l n="445">χέρνιβά τ᾽ οὐλοχύτας τε κατήρχετο, πολλὰ δ᾽ Ἀθήνῃ</l>
<l>εὔχετ᾽ ἀπαρχόμενος,  κεφαλῆς τρίχας ἐν πυρὶ βάλλων.</l>
<milestone n="447" unit="card" ed="p" />
<l><milestone unit="para" ed="P" />αὐτὰρ ἐπεί ῥ᾽ εὔξαντο καὶ οὐλοχύτας προβάλοντο,</l>
<l>αὐτίκα Νέστορος υἱὸς ὑπέρθυμος Θρασυμήδης</l>
<l>ἤλασεν ἄγχι στάς: πέλεκυς δ᾽ ἀπέκοψε τένοντας</l>
<l n="450">αὐχενίους,  λῦσεν δὲ βοὸς μένος. αἱ δ᾽ ὀλόλυξαν</l>
<l>θυγατέρες τε νυοί τε καὶ αἰδοίη παράκοιτις</l>
<l>Νέστορος, Εὐρυδίκη, πρέσβα Κλυμένοιο θυγατρῶν.</l>
<l>οἱ μὲν ἔπειτ᾽ ἀνελόντες ἀπὸ χθονὸς εὐρυοδείης</l>
<l>ἔσχον: ἀτὰρ σφάξεν Πεισίστρατος, ὄρχαμος ἀνδρῶν.</l>
<l n="455">τῆς δ᾽ ἐπεὶ ἐκ μέλαν αἷμα ῥύη,  λίπε δ᾽ ὀστέα θυμός,</l>
<l>αἶψ᾽ ἄρα μιν διέχευαν, ἄφαρ δ᾽ ἐκ μηρία τάμνον</l>
<l>πάντα κατὰ μοῖραν, κατά τε κνίσῃ ἐκάλυψαν</l>
<l>δίπτυχα ποιήσαντες, ἐπ᾽ αὐτῶν δ᾽ ὠμοθέτησαν.</l>
<l>καῖε δ᾽ ἐπὶ σχίζῃς ὁ γέρων, ἐπὶ δ᾽ αἴθοπα οἶνον</l>
<l n="460">λεῖβε: νέοι δὲ παρ᾽ αὐτὸν ἔχον πεμπώβολα χερσίν.</l>
<l>αὐτὰρ ἐπεὶ κατὰ μῆρ᾽ ἐκάη καὶ σπλάγχνα πάσαντο,</l>
<l>μίστυλλόν τ᾽ ἄρα τἆλλα καὶ ἀμφ᾽ ὀβελοῖσιν ἔπειραν,</l>
<l>ὤπτων δ᾽ ἀκροπόρους ὀβελοὺς ἐν χερσὶν ἔχοντες.</l>
<l><milestone unit="para" ed="P" />τόφρα δὲ Τηλέμαχον λοῦσεν καλὴ Πολυκάστη,</l>
<l n="465">Νέστορος ὁπλοτάτη θυγάτηρ Νηληϊάδαο.</l>
<l>αὐτὰρ ἐπεὶ λοῦσέν τε καὶ ἔχρισεν λίπ᾽ ἐλαίῳ,</l>
<l>ἀμφὶ δέ μιν φᾶρος καλὸν βάλεν ἠδὲ χιτῶνα,</l>
<l>ἔκ ῥ᾽ ἀσαμίνθου βῆ δέμας ἀθανάτοισιν ὁμοῖος:</l>
<l>πὰρ δ᾽ ὅ γε Νέστορ᾽ ἰὼν κατ᾽ ἄρ᾽ ἕζετο, ποιμένα λαῶν.</l>
<l n="470"><milestone unit="para" ed="P" />οἱ δ᾽ ἐπεὶ ὤπτησαν κρέ᾽ ὑπέρτερα καὶ ἐρύσαντο,</l>
<l>δαίνυνθ᾽ ἑζόμενοι: ἐπὶ δ᾽ ἀνέρες ἐσθλοὶ ὄροντο</l>
<l>οἶνον οἰνοχοεῦντες ἐνὶ χρυσέοις δεπάεσσιν.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>τοῖσι δὲ μύθων ἦρχε Γερήνιος ἱππότα Νέστωρ:</l>
<q direct="unspecified"><l n="475"><milestone unit="para" ed="P" />παῖδες ἐμοί,  ἄγε Τηλεμάχῳ καλλίτριχας ἵππους</l>
<l>ζεύξαθ᾽ ὑφ᾽ ἅρματ᾽ ἄγοντες, ἵνα πρήσσῃσιν ὁδοῖο.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα τοῦ μάλα μὲν κλύον ἠδ᾽ ἐπίθοντο,</l>
<l>καρπαλίμως δ᾽ ἔζευξαν ὑφ᾽ ἅρμασιν ὠκέας ἵππους.</l>
<l>ἐν δὲ γυνὴ ταμίη σῖτον καὶ οἶνον ἔθηκεν</l>
<l n="480">ὄψα τε,  οἷα ἔδουσι διοτρεφέες βασιλῆες.</l>
<l>ἂν δ᾽ ἄρα Τηλέμαχος περικαλλέα βήσετο δίφρον:</l>
<l>πὰρ δ᾽ ἄρα Νεστορίδης Πεισίστρατος, ὄρχαμος ἀνδρῶν,</l>
<l>ἐς δίφρον τ᾽ ἀνέβαινε καὶ ἡνία λάζετο χερσί,</l>
<l>μάστιξεν δ᾽ ἐλάαν, τὼ δ᾽ οὐκ ἀέκοντε πετέσθην</l>
<l n="485">ἐς πεδίον,  λιπέτην δὲ Πύλου αἰπὺ πτολίεθρον.</l>
<l>οἱ δὲ πανημέριοι σεῖον ζυγὸν ἀμφὶς ἔχοντες.</l>
<l><milestone unit="para" ed="P" />δύσετό τ᾽ ἠέλιος σκιόωντό τε πᾶσαι ἀγυιαί,</l>
<l>ἐς Φηρὰς δ᾽ ἵκοντο Διοκλῆος ποτὶ δῶμα,</l>
<l>υἱέος Ὀρτιλόχοιο, τὸν Ἀλφειὸς τέκε παῖδα.</l>
<l n="490">ἔνθα δὲ νύκτ᾽ ἄεσαν,  ὁ δὲ τοῖς πὰρ ξείνια θῆκεν.</l>
<l><milestone unit="para" ed="P" />ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>ἵππους τε ζεύγνυντ᾽ ἀνά θ᾽ ἅρματα ποικίλ᾽ ἔβαινον:</l>
<l>ἐκ δ᾽ ἔλασαν προθύροιο καὶ αἰθούσης ἐριδούπου:</l>
<l>μάστιξεν δ᾽ ἐλάαν, τὼ δ᾽ οὐκ ἀέκοντε πετέσθην.</l>
<l n="495">ἷξον δ᾽ ἐς πεδίον πυρηφόρον,  ἔνθα δ᾽ ἔπειτα</l>
<l>ἦνον ὁδόν: τοῖον γὰρ ὑπέκφερον ὠκέες ἵπποι.</l>
<l>δύσετό τ᾽ ἠέλιος σκιόωντό τε πᾶσαι ἀγυιαί.</l>
</div1></body></text></TEI.2>