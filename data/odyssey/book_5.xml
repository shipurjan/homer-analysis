<?xml version="1.0" encoding="utf-8"?>
<TEI.2><text><body><div1 n="5" type="Book" org="uniform" sample="complete">
<milestone n="1" unit="card" ed="p" />
<l>Ἠὼς δ᾽ ἐκ λεχέων παρ᾽ ἀγαυοῦ Τιθωνοῖο</l>
<l>ὤρνυθ᾽, ἵν᾽ ἀθανάτοισι φόως φέροι ἠδὲ βροτοῖσιν:</l>
<l>οἱ δὲ θεοὶ θῶκόνδε καθίζανον, ἐν δ᾽ ἄρα τοῖσι</l>
<l>Ζεὺς ὑψιβρεμέτης, οὗ τε κράτος ἐστὶ μέγιστον.</l>
<l n="5">τοῖσι δ᾽ Ἀθηναίη λέγε κήδεα πόλλ᾽ Ὀδυσῆος</l>
<l>μνησαμένη: μέλε γάρ οἱ ἐὼν ἐν δώμασι νύμφης:</l>
<q direct="unspecified"><l><milestone unit="para" ed="P" />Ζεῦ πάτερ ἠδ᾽ ἄλλοι μάκαρες θεοὶ αἰὲν ἐόντες,</l>
<l>μή τις ἔτι πρόφρων ἀγανὸς καὶ ἤπιος ἔστω</l>
<l>σκηπτοῦχος βασιλεύς, μηδὲ φρεσὶν αἴσιμα εἰδώς,</l>
<l n="10">ἀλλ᾽ αἰεὶ χαλεπός τ᾽ εἴη καὶ αἴσυλα ῥέζοι:</l>
<l>ὡς οὔ τις μέμνηται Ὀδυσσῆος θείοιο</l>
<l>λαῶν οἷσιν ἄνασσε, πατὴρ δ᾽ ὣς ἤπιος ἦεν.</l>
<l>ἀλλ᾽ ὁ μὲν ἐν νήσῳ κεῖται κρατέρ᾽ ἄλγεα πάσχων</l>
<l>νύμφης ἐν μεγάροισι Καλυψοῦς, ἥ μιν ἀνάγκῃ</l>
<l n="15">ἴσχει: ὁ δ᾽ οὐ δύναται ἣν πατρίδα γαῖαν ἱκέσθαι:</l>
<l>οὐ γάρ οἱ πάρα νῆες ἐπήρετμοι καὶ ἑταῖροι,</l>
<l>οἵ κέν μιν πέμποιεν ἐπ᾽ εὐρέα νῶτα θαλάσσης.</l>
<l>νῦν αὖ παῖδ᾽ ἀγαπητὸν ἀποκτεῖναι μεμάασιν</l>
<l>οἴκαδε νισόμενον: ὁ δ᾽ ἔβη μετὰ πατρὸς ἀκουὴν</l>
<l>ἐς Πύλον ἠγαθέην ἠδ᾽ ἐς Λακεδαίμονα δῖαν.</l></q>
<l><milestone unit="para" ed="P" />τὴν δ᾽ ἀπαμειβόμενος προσέφη νεφεληγερέτα Ζεύς:</l>
<q direct="unspecified"><l>τέκνον ἐμόν, ποῖόν σε ἔπος φύγεν ἕρκος ὀδόντων.</l>
<l>οὐ γὰρ δὴ τοῦτον μὲν ἐβούλευσας νόον αὐτή,</l>
<l>ὡς ἦ τοι κείνους Ὀδυσεὺς ἀποτίσεται ἐλθών;</l>
<l n="25">Τηλέμαχον δὲ σὺ πέμψον ἐπισταμένως,  δύνασαι γάρ,</l>
<l>ὥς κε μάλ᾽ ἀσκηθὴς ἣν πατρίδα γαῖαν ἵκηται,</l>
<l>μνηστῆρες δ᾽ ἐν νηὶ: παλιμπετὲς ἀπονέωνται.</l></q>
<l><milestone unit="para" ed="P" />ἦ ῥα καὶ Ἑρμείαν, υἱὸν φίλον, ἀντίον ηὔδα:</l>
<q direct="unspecified"><l>Ἑρμεία, σὺ γὰρ αὖτε τά τ᾽ ἄλλα περ ἄγγελός ἐσσι,</l>
<l n="30">νύμφῃ ἐυπλοκάμῳ εἰπεῖν νημερτέα βουλήν,</l>
<l>νόστον Ὀδυσσῆος ταλασίφρονος, ὥς κε νέηται</l>
<l>οὔτε θεῶν πομπῇ οὔτε θνητῶν ἀνθρώπων:</l>
<l>ἀλλ᾽ ὅ γ᾽ ἐπὶ σχεδίης πολυδέσμου πήματα πάσχων</l>
<l>ἤματί κ᾽ εἰκοστῷ Σχερίην ἐρίβωλον ἵκοιτο,</l>
<l n="35">Φαιήκων ἐς γαῖαν,  οἳ ἀγχίθεοι γεγάασιν,</l>
<l>οἵ κέν μιν περὶ κῆρι θεὸν ὣς τιμήσουσιν,</l>
<l>πέμψουσιν δ᾽ ἐν νηὶ φίλην ἐς πατρίδα γαῖαν,</l>
<l>χαλκόν τε χρυσόν τε ἅλις ἐσθῆτά τε δόντες,</l>
<l>πόλλ᾽, ὅσ᾽ ἂν οὐδέ ποτε Τροίης ἐξήρατ᾽ Ὀδυσσεύς,</l>
<l n="40">εἴ περ ἀπήμων ἦλθε,  λαχὼν ἀπὸ ληίδος αἶσαν.</l>
<l>ὣς γάρ οἱ μοῖρ᾽ ἐστὶ φίλους τ᾽ ἰδέειν καὶ ἱκέσθαι</l>
<l>οἶκον ἐς ὑψόροφον καὶ ἑὴν ἐς πατρίδα γαῖαν.</l></q>
<l><milestone unit="para" ed="P" />ὣς ἔφατ᾽, οὐδ᾽ ἀπίθησε διάκτορος ἀργεϊφόντης.</l>
<l>αὐτίκ᾽ ἔπειθ᾽ ὑπὸ ποσσὶν ἐδήσατο καλὰ πέδιλα,</l>
<l n="45">ἀμβρόσια χρύσεια,  τά μιν φέρον ἠμὲν ἐφ᾽ ὑγρὴν</l>
<l>ἠδ᾽ ἐπ᾽ ἀπείρονα γαῖαν ἅμα πνοιῇς ἀνέμοιο.</l>
<l>εἵλετο δὲ ῥάβδον, τῇ τ᾽ ἀνδρῶν ὄμματα θέλγει,</l>
<l>ὧν ἐθέλει, τοὺς δ᾽ αὖτε καὶ ὑπνώοντας ἐγείρει.</l>
<l>τὴν μετὰ χερσὶν ἔχων πέτετο κρατὺς ἀργεϊφόντης.</l>
<milestone n="50" unit="card" ed="p" />
<l n="50">Πιερίην δ᾽ ἐπιβὰς ἐξ αἰθέρος ἔμπεσε πόντῳ:</l>
<l>σεύατ᾽ ἔπειτ᾽ ἐπὶ κῦμα λάρῳ ὄρνιθι ἐοικώς,</l>
<l>ὅς τε κατὰ δεινοὺς κόλπους ἁλὸς ἀτρυγέτοιο</l>
<l>ἰχθῦς ἀγρώσσων πυκινὰ πτερὰ δεύεται ἅλμῃ:</l>
<l>τῷ ἴκελος πολέεσσιν ὀχήσατο κύμασιν Ἑρμῆς.</l>
<l n="55">ἀλλ᾽ ὅτε δὴ τὴν νῆσον ἀφίκετο τηλόθ᾽ ἐοῦσαν,</l>
<l>ἔνθ᾽ ἐκ πόντου βὰς ἰοειδέος ἤπειρόνδε</l>
<l>ἤιεν, ὄφρα μέγα σπέος ἵκετο, τῷ ἔνι νύμφη</l>
<l>ναῖεν ἐυπλόκαμος: τὴν δ᾽ ἔνδοθι τέτμεν ἐοῦσαν.</l>
<l>πῦρ μὲν ἐπ᾽ ἐσχαρόφιν μέγα καίετο, τηλόσε δ᾽ ὀδμὴ</l>
<l n="60">κέδρου τ᾽ εὐκεάτοιο θύου τ᾽ ἀνὰ νῆσον ὀδώδει</l>
<l>δαιομένων: ἡ δ᾽ ἔνδον ἀοιδιάουσ᾽ ὀπὶ καλῇ</l>
<l>ἱστὸν ἐποιχομένη χρυσείῃ κερκίδ᾽ ὕφαινεν.</l>
<l>ὕλη δὲ σπέος ἀμφὶ πεφύκει τηλεθόωσα,</l>
<l>κλήθρη τ᾽ αἴγειρός τε καὶ εὐώδης κυπάρισσος.</l>
<l n="65">ἔνθα δέ τ᾽ ὄρνιθες τανυσίπτεροι εὐνάζοντο,</l>
<l>σκῶπές τ᾽ ἴρηκές τε τανύγλωσσοί τε κορῶναι</l>
<l>εἰνάλιαι, τῇσίν τε θαλάσσια ἔργα μέμηλεν.</l>
<l>ἡ δ᾽ αὐτοῦ τετάνυστο περὶ σπείους γλαφυροῖο</l>
<l>ἡμερὶς ἡβώωσα, τεθήλει δὲ σταφυλῇσι.</l>
<l n="70">κρῆναι δ᾽ ἑξείης πίσυρες ῥέον ὕδατι λευκῷ,</l>
<l>πλησίαι ἀλλήλων τετραμμέναι ἄλλυδις ἄλλη.</l>
<l>ἀμφὶ δὲ λειμῶνες μαλακοὶ ἴου ἠδὲ σελίνου</l>
<l>θήλεον. ἔνθα κ᾽ ἔπειτα καὶ ἀθάνατός περ ἐπελθὼν</l>
<l>θηήσαιτο ἰδὼν καὶ τερφθείη φρεσὶν ᾗσιν.</l>
<l n="75">ἔνθα στὰς θηεῖτο διάκτορος ἀργεϊφόντης.</l>
<l>αὐτὰρ ἐπεὶ δὴ πάντα ἑῷ θηήσατο θυμῷ,</l>
<l>αὐτίκ᾽ ἄρ᾽ εἰς εὐρὺ σπέος ἤλυθεν. οὐδέ μιν ἄντην</l>
<l>ἠγνοίησεν ἰδοῦσα Καλυψώ, δῖα θεάων:</l>
<l>οὐ γάρ τ᾽ ἀγνῶτες θεοὶ ἀλλήλοισι πέλονται</l>
<l n="80">ἀθάνατοι,  οὐδ᾽ εἴ τις ἀπόπροθι δώματα ναίει.</l>
<l>οὐδ᾽ ἄρ᾽ Ὀδυσσῆα μεγαλήτορα ἔνδον ἔτετμεν,</l>
<l>ἀλλ᾽ ὅ γ᾽ ἐπ᾽ ἀκτῆς κλαῖε καθήμενος, ἔνθα πάρος περ,</l>
<l>δάκρυσι καὶ στοναχῇσι καὶ ἄλγεσι θυμὸν ἐρέχθων.</l>
<l>πόντον ἐπ᾽ ἀτρύγετον δερκέσκετο δάκρυα λείβων.</l>
<l n="85">Ἑρμείαν δ᾽ ἐρέεινε Καλυψώ,  δῖα θεάων,</l>
<l>ἐν θρόνῳ ἱδρύσασα φαεινῷ σιγαλόεντι:</l>
<q direct="unspecified"><l><milestone unit="para" ed="P" />τίπτε μοι, Ἑρμεία χρυσόρραπι, εἰλήλουθας</l>
<l>αἰδοῖός τε φίλος τε; πάρος γε μὲν οὔ τι θαμίζεις.</l>
<l>αὔδα ὅ τι φρονέεις: τελέσαι δέ με θυμὸς ἄνωγεν,</l>
<l n="90">εἰ δύναμαι τελέσαι γε καὶ εἰ τετελεσμένον ἐστίν.</l>
<l>ἀλλ᾽ ἕπεο προτέρω, ἵνα τοι πὰρ ξείνια θείω.</l></q>
<milestone n="92" unit="card" ed="p" />
<l><milestone unit="para" ed="P" />ὥς ἄρα φωνήσασα θεὰ παρέθηκε τράπεζαν</l>
<l>ἀμβροσίης πλήσασα, κέρασσε δὲ νέκταρ ἐρυθρόν.</l>
<l>αὐτὰρ ὁ πῖνε καὶ ἦσθε διάκτορος ἀργεϊφόντης.</l>
<l n="95">αὐτὰρ ἐπεὶ δείπνησε καὶ ἤραρε θυμὸν ἐδωδῇ,</l>
<l>καὶ τότε δή μιν ἔπεσσιν ἀμειβόμενος προσέειπεν:</l>
<q direct="unspecified"><l><milestone unit="para" ed="P" />εἰρωτᾷς μ᾽ ἐλθόντα θεὰ θεόν: αὐτὰρ ἐγώ τοι</l>
<l>νημερτέως τὸν μῦθον ἐνισπήσω: κέλεαι γάρ.</l>
<l>Ζεὺς ἐμέ γ᾽ ἠνώγει δεῦρ᾽ ἐλθέμεν οὐκ ἐθέλοντα:</l>
<l n="100">τίς δ᾽ ἂν ἑκὼν τοσσόνδε διαδράμοι ἁλμυρὸν ὕδωρ</l>
<l>ἄσπετον; οὐδέ τις ἄγχι βροτῶν πόλις, οἵ τε θεοῖσιν</l>
<l>ἱερά τε ῥέζουσι καὶ ἐξαίτους ἑκατόμβας.</l>
<l>ἀλλὰ μάλ᾽ οὔ πως ἔστι Διὸς νόον αἰγιόχοιο</l>
<l>οὔτε παρεξελθεῖν ἄλλον θεὸν οὔθ᾽ ἁλιῶσαι.</l>
<l n="105">φησί τοι ἄνδρα παρεῖναι ὀιζυρώτατον ἄλλων,</l>
<l>τῶν ἀνδρῶν, οἳ ἄστυ πέρι Πριάμοιο μάχοντο</l>
<l>εἰνάετες, δεκάτῳ δὲ πόλιν πέρσαντες ἔβησαν</l>
<l>οἴκαδ᾽: ἀτὰρ ἐν νόστῳ Ἀθηναίην ἀλίτοντο,</l>
<l>ἥ σφιν ἐπῶρσ᾽ ἄνεμόν τε κακὸν καὶ κύματα μακρά.</l>
<l n="110">ἔνθ᾽ ἄλλοι μὲν πάντες ἀπέφθιθεν ἐσθλοὶ ἑταῖροι,</l>
<l>τὸν δ᾽ ἄρα δεῦρ᾽ ἄνεμός τε φέρων καὶ κῦμα πέλασσε.</l>
<l>τὸν νῦν σ᾽ ἠνώγειν ἀποπεμπέμεν ὅττι τάχιστα:</l>
<l>οὐ γάρ οἱ τῇδ᾽ αἶσα φίλων ἀπονόσφιν ὀλέσθαι,</l>
<l>ἀλλ᾽ ἔτι οἱ μοῖρ᾽ ἐστὶ φίλους τ᾽ ἰδέειν καὶ ἱκέσθαι</l>
<l n="115">οἶκον ἐς ὑψόροφον καὶ ἑὴν ἐς πατρίδα γαῖαν.</l></q>
<l><milestone unit="para" ed="P" />ὣς φάτο, ῥίγησεν δὲ Καλυψώ, δῖα θεάων,</l>
<l>καί μιν φωνήσασ᾽ ἔπεα πτερόεντα προσηύδα:</l>
<q direct="unspecified"><l>σχέτλιοί ἐστε, θεοί, ζηλήμονες ἔξοχον ἄλλων,</l>
<l>οἵ τε θεαῖς ἀγάασθε παρ᾽ ἀνδράσιν εὐνάζεσθαι</l>
<l n="120">ἀμφαδίην,  ἤν τίς τε φίλον ποιήσετ᾽ ἀκοίτην.</l>
<l>ὣς μὲν ὅτ᾽ Ὠρίων᾽ ἕλετο ῥοδοδάκτυλος Ἠώς,</l>
<l>τόφρα οἱ ἠγάασθε θεοὶ ῥεῖα ζώοντες,</l>
<l>ἧος ἐν Ὀρτυγίῃ χρυσόθρονος Ἄρτεμις ἁγνὴ</l>
<l>οἷς ἀγανοῖς βελέεσσιν ἐποιχομένη κατέπεφνεν.</l>
<l n="125">ὣς δ᾽ ὁπότ᾽ Ἰασίωνι ἐυπλόκαμος Δημήτηρ,</l>
<l>ᾧ θυμῷ εἴξασα, μίγη φιλότητι καὶ εὐνῇ</l>
<l>νειῷ ἔνι τριπόλῳ: οὐδὲ δὴν ἦεν ἄπυστος</l>
<l>Ζεύς, ὅς μιν κατέπεφνε βαλὼν ἀργῆτι κεραυνῷ.</l>
<l>ὥς δ᾽ αὖ νῦν μοι ἄγασθε, θεοί, βροτὸν ἄνδρα παρεῖναι.</l>
<l n="130">τὸν μὲν ἐγὼν ἐσάωσα περὶ τρόπιος βεβαῶτα</l>
<l>οἶον, ἐπεί οἱ νῆα θοὴν ἀργῆτι κεραυνῷ</l>
<l>Ζεὺς ἔλσας ἐκέασσε μέσῳ ἐνὶ οἴνοπι πόντῳ.</l>
<l>ἔνθ᾽ ἄλλοι μὲν πάντες ἀπέφθιθεν ἐσθλοὶ ἑταῖροι,</l>
<l>τὸν δ᾽ ἄρα δεῦρ᾽ ἄνεμός τε φέρων καὶ κῦμα πέλασσε.</l>
<l n="135">τὸν μὲν ἐγὼ φίλεόν τε καὶ ἔτρεφον,  ἠδὲ ἔφασκον</l>
<l>θήσειν ἀθάνατον καὶ ἀγήραον ἤματα πάντα.</l>
<l>ἀλλ᾽ ἐπεὶ οὔ πως ἔστι Διὸς νόον αἰγιόχοιο</l>
<l>οὔτε παρεξελθεῖν ἄλλον θεὸν οὔθ᾽ ἁλιῶσαι,</l>
<l>ἐρρέτω, εἴ μιν κεῖνος ἐποτρύνει καὶ ἀνώγει,</l>
<l n="140">πόντον ἐπ᾽ ἀτρύγετον: πέμψω δέ μιν οὔ πῃ ἐγώ γε:</l>
<l>οὐ γάρ μοι πάρα νῆες ἐπήρετμοι καὶ ἑταῖροι,</l>
<l>οἵ κέν μιν πέμποιεν ἐπ᾽ εὐρέα νῶτα θαλάσσης.</l>
<l>αὐτάρ οἱ πρόφρων ὑποθήσομαι, οὐδ᾽ ἐπικεύσω,</l>
<l>ὥς κε μάλ᾽ ἀσκηθὴς ἣν πατρίδα γαῖαν ἵκηται.</l></q>
<milestone n="145" unit="card" ed="p" />
<l n="145"><milestone unit="para" ed="P" />τὴν δ᾽ αὖτε προσέειπε διάκτορος ἀργεϊφόντης:</l>
<q direct="unspecified"><l>οὕτω νῦν ἀπόπεμπε, Διὸς δ᾽ ἐποπίζεο μῆνιν,</l>
<l>μή πώς τοι μετόπισθε κοτεσσάμενος χαλεπήνῃ.</l></q>
<l><milestone unit="para" ed="P" />ὣς ἄρα φωνήσας ἀπέβη κρατὺς ἀργεϊφόντης:</l>
<l>ἡ δ᾽ ἐπ᾽ Ὀδυσσῆα μεγαλήτορα πότνια νύμφη</l>
<l n="150">ἤι᾽,  ἐπεὶ δὴ Ζηνὸς ἐπέκλυεν ἀγγελιάων.</l>
<l>τὸν δ᾽ ἄρ᾽ ἐπ᾽ ἀκτῆς εὗρε καθήμενον: οὐδέ ποτ᾽ ὄσσε</l>
<l>δακρυόφιν τέρσοντο, κατείβετο δὲ γλυκὺς αἰὼν</l>
<l>νόστον ὀδυρομένῳ, ἐπεὶ οὐκέτι ἥνδανε νύμφη.</l>
<l>ἀλλ᾽ ἦ τοι νύκτας μὲν ἰαύεσκεν καὶ ἀνάγκῃ</l>
<l n="155">ἐν σπέσσι γλαφυροῖσι παρ᾽ οὐκ ἐθέλων ἐθελούσῃ:</l>
<l>ἤματα δ᾽ ἂμ πέτρῃσι καὶ ἠιόνεσσι καθίζων</l>
<l>δάκρυσι καὶ στοναχῇσι καὶ ἄλγεσι θυμὸν ἐρέχθων</l>
<l>πόντον ἐπ᾽ ἀτρύγετον δερκέσκετο δάκρυα λείβων.</l>
<l>ἀγχοῦ δ᾽ ἱσταμένη προσεφώνεε δῖα θεάων:</l>
<q direct="unspecified"><l n="160"><milestone unit="para" ed="P" />κάμμορε,  μή μοι ἔτ᾽ ἐνθάδ᾽ ὀδύρεο, μηδέ τοι αἰὼν</l>
<l>φθινέτω: ἤδη γάρ σε μάλα πρόφρασσ᾽ ἀποπέμψω.</l>
<l>ἀλλ᾽ ἄγε δούρατα μακρὰ ταμὼν ἁρμόζεο χαλκῷ</l>
<l>εὐρεῖαν σχεδίην: ἀτὰρ ἴκρια πῆξαι ἐπ᾽ αὐτῆς</l>
<l>ὑψοῦ, ὥς σε φέρῃσιν ἐπ᾽ ἠεροειδέα πόντον.</l>
<l n="165">αὐτὰρ ἐγὼ σῖτον καὶ ὕδωρ καὶ οἶνον ἐρυθρὸν</l>
<l>ἐνθήσω μενοεικέ᾽, ἅ κέν τοι λιμὸν ἐρύκοι,</l>
<l>εἵματά τ᾽ ἀμφιέσω: πέμψω δέ τοι οὖρον ὄπισθεν,</l>
<l>ὥς κε μάλ᾽ ἀσκηθὴς σὴν πατρίδα γαῖαν ἵκηαι,</l>
<l>αἴ κε θεοί γ᾽ ἐθέλωσι, τοὶ οὐρανὸν εὐρὺν ἔχουσιν,</l>
<l n="170">οἵ μευ φέρτεροί εἰσι νοῆσαί τε κρῆναί τε.</l></q>
<l><milestone unit="para" ed="P" />ὣς φάτο, ῥίγησεν δὲ πολύτλας δῖος Ὀδυσσεύς,</l>
<l>καί μιν φωνήσας ἔπεα πτερόεντα προσηύδα:</l>
<q direct="unspecified"><l>ἄλλο τι δὴ σύ, θεά, τόδε μήδεαι, οὐδέ τι πομπήν,</l>
<l>ἥ με κέλεαι σχεδίῃ περάαν μέγα λαῖτμα θαλάσσης,</l>
<l n="175">δεινόν τ᾽ ἀργαλέον τε: τὸ δ᾽ οὐδ᾽ ἐπὶ νῆες ἐῖσαι</l>
<l>ὠκύποροι περόωσιν, ἀγαλλόμεναι Διὸς οὔρῳ.</l>
<l>οὐδ᾽ ἂν ἐγὼν ἀέκητι σέθεν σχεδίης ἐπιβαίην,</l>
<l>εἰ μή μοι τλαίης γε, θεά, μέγαν ὅρκον ὀμόσσαι</l>
<l>μή τί μοι αὐτῷ πῆμα κακὸν βουλευσέμεν ἄλλο.</l></q>
<l n="180"><milestone unit="para" ed="P" />ὣς φάτο,  μείδησεν δὲ Καλυψὼ δῖα θεάων,</l>
<l>χειρί τέ μιν κατέρεξεν ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l>ἦ δὴ ἀλιτρός γ᾽ ἐσσὶ καὶ οὐκ ἀποφώλια εἰδώς,</l>
<l>οἷον δὴ τὸν μῦθον ἐπεφράσθης ἀγορεῦσαι.</l>
<l>ἴστω νῦν τόδε γαῖα καὶ οὐρανὸς εὐρὺς ὕπερθε</l>
<l n="185">καὶ τὸ κατειβόμενον Στυγὸς ὕδωρ,  ὅς τε μέγιστος</l>
<l>ὅρκος δεινότατός τε πέλει μακάρεσσι θεοῖσι,</l>
<l>μή τί τοι αὐτῷ πῆμα κακὸν βουλευσέμεν ἄλλο.</l>
<l>ἀλλὰ τὰ μὲν νοέω καὶ φράσσομαι, ἅσσ᾽ ἂν ἐμοί περ</l>
<l>αὐτῇ μηδοίμην, ὅτε με χρειὼ τόσον ἵκοι:</l>
<l n="190">καὶ γὰρ ἐμοὶ νόος ἐστὶν ἐναίσιμος,  οὐδέ μοι αὐτῇ</l>
<l>θυμὸς ἐνὶ στήθεσσι σιδήρεος, ἀλλ᾽ ἐλεήμων.</l></q>
<milestone n="192" unit="card" ed="p" />
<l><milestone unit="para" ed="P" />ὣς ἄρα φωνήσασ᾽ ἡγήσατο δῖα θεάων</l>
<l>καρπαλίμως: ὁ δ᾽ ἔπειτα μετ᾽ ἴχνια βαῖνε θεοῖο.</l>
<l>ἷξον δὲ σπεῖος γλαφυρὸν θεὸς ἠδὲ καὶ ἀνήρ,</l>
<l n="195">καί ῥ᾽ ὁ μὲν ἔνθα καθέζετ᾽ ἐπὶ θρόνου ἔνθεν ἀνέστη</l>
<l>Ἑρμείας, νύμφη δ᾽ ἐτίθει πάρα πᾶσαν ἐδωδήν,</l>
<l>ἔσθειν καὶ πίνειν, οἷα βροτοὶ ἄνδρες ἔδουσιν:</l>
<l>αὐτὴ δ᾽ ἀντίον ἷζεν Ὀδυσσῆος θείοιο,</l>
<l>τῇ δὲ παρ᾽ ἀμβροσίην δμῳαὶ καὶ νέκταρ ἔθηκαν.</l>
<l n="200">οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<l>αὐτὰρ ἐπεὶ τάρπησαν ἐδητύος ἠδὲ ποτῆτος,</l>
<l>τοῖς ἄρα μύθων ἦρχε Καλυψώ, δῖα θεάων:</l>
<q direct="unspecified"><l><milestone unit="para" ed="P" />διογενὲς Λαερτιάδη, πολυμήχαν᾽ Ὀδυσσεῦ,</l>
<l>οὕτω δὴ οἶκόνδε φίλην ἐς πατρίδα γαῖαν</l>
<l n="205">αὐτίκα νῦν ἐθέλεις ἰέναι;  σὺ δὲ χαῖρε καὶ ἔμπης.</l>
<l>εἴ γε μὲν εἰδείης σῇσι φρεσὶν ὅσσα τοι αἶσα</l>
<l>κήδε᾽ ἀναπλῆσαι, πρὶν πατρίδα γαῖαν ἱκέσθαι,</l>
<l>ἐνθάδε κ᾽ αὖθι μένων σὺν ἐμοὶ τόδε δῶμα φυλάσσοις</l>
<l>ἀθάνατός τ᾽ εἴης, ἱμειρόμενός περ ἰδέσθαι</l>
<l n="210">σὴν ἄλοχον,  τῆς τ᾽ αἰὲν ἐέλδεαι ἤματα πάντα.</l>
<l>οὐ μέν θην κείνης γε χερείων εὔχομαι εἶναι,</l>
<l>οὐ δέμας οὐδὲ φυήν, ἐπεὶ οὔ πως οὐδὲ ἔοικεν</l>
<l>θνητὰς ἀθανάτῃσι δέμας καὶ εἶδος ἐρίζειν.</l></q>
<l><milestone unit="para" ed="P" />τὴν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l n="215">πότνα θεά,  μή μοι τόδε χώεο: οἶδα καὶ αὐτὸς</l>
<l>πάντα μάλ᾽, οὕνεκα σεῖο περίφρων Πηνελόπεια</l>
<l>εἶδος ἀκιδνοτέρη μέγεθός τ᾽ εἰσάντα ἰδέσθαι:</l>
<l>ἡ μὲν γὰρ βροτός ἐστι, σὺ δ᾽ ἀθάνατος καὶ ἀγήρως.</l>
<l>ἀλλὰ καὶ ὣς ἐθέλω καὶ ἐέλδομαι ἤματα πάντα</l>
<l n="220">οἴκαδέ τ᾽ ἐλθέμεναι καὶ νόστιμον ἦμαρ ἰδέσθαι.</l>
<l>εἰ δ᾽ αὖ τις ῥαίῃσι θεῶν ἐνὶ οἴνοπι πόντῳ,</l>
<l>τλήσομαι ἐν στήθεσσιν ἔχων ταλαπενθέα θυμόν:</l>
<l>ἤδη γὰρ μάλα πολλὰ πάθον καὶ πολλὰ μόγησα</l>
<l>κύμασι καὶ πολέμῳ: μετὰ καὶ τόδε τοῖσι γενέσθω.</l></q>
<l n="225"><milestone unit="para" ed="P" />ὣς ἔφατ᾽, ἠέλιος δ᾽ ἄρ᾽ ἔδυ καὶ ἐπὶ κνέφας ἦλθεν:</l>
<l>ἐλθόντες δ᾽ ἄρα τώ γε μυχῷ σπείους γλαφυροῖο</l>
<l>τερπέσθην φιλότητι, παρ᾽ ἀλλήλοισι μένοντες.</l>
<milestone n="228" unit="card" ed="p" />
<l><milestone unit="para" ed="P" />ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>αὐτίχ᾽ ὁ μὲν χλαῖνάν τε χιτῶνά τε ἕννυτ᾽ Ὀδυσσεύς,</l>
<l n="230">αὐτὴ δ᾽ ἀργύφεον φᾶρος μέγα ἕννυτο νύμφη,</l>
<l>λεπτὸν καὶ χαρίεν, περὶ δὲ ζώνην βάλετ᾽ ἰξυῖ</l>
<l>καλὴν χρυσείην, κεφαλῇ δ᾽ ἐφύπερθε καλύπτρην.</l>
<l>καὶ τότ᾽ Ὀδυσσῆι μεγαλήτορι μήδετο πομπήν:</l>
<l>δῶκέν οἱ πέλεκυν μέγαν, ἄρμενον ἐν παλάμῃσι,</l>
<l n="235">χάλκεον,  ἀμφοτέρωθεν ἀκαχμένον: αὐτὰρ ἐν αὐτῷ</l>
<l>στειλειὸν περικαλλὲς ἐλάινον, εὖ ἐναρηρός:</l>
<l>δῶκε δ᾽ ἔπειτα σκέπαρνον ἐύξοον: ἦρχε δ᾽ ὁδοῖο</l>
<l>νήσου ἐπ᾽ ἐσχατιῆς, ὅθι δένδρεα μακρὰ πεφύκει,</l>
<l>κλήθρη τ᾽ αἴγειρός τ᾽, ἐλάτη τ᾽ ἦν οὐρανομήκης,</l>
<l n="240">αὖα πάλαι,  περίκηλα, τά οἱ πλώοιεν ἐλαφρῶς.</l>
<l>αὐτὰρ ἐπεὶ δὴ δεῖξ᾽, ὅθι δένδρεα μακρὰ πεφύκει,</l>
<l>ἡ μὲν ἔβη πρὸς δῶμα Καλυψώ, δῖα θεάων,</l>
<l>αὐτὰρ ὁ τάμνετο δοῦρα: θοῶς δέ οἱ ἤνυτο ἔργον.</l>
<l>εἴκοσι δ᾽ ἔκβαλε πάντα, πελέκκησεν δ᾽ ἄρα χαλκῷ,</l>
<l n="245">ξέσσε δ᾽ ἐπισταμένως καὶ ἐπὶ στάθμην ἴθυνεν.</l>
<l>τόφρα δ᾽ ἔνεικε τέρετρα Καλυψώ, δῖα θεάων:</l>
<l>τέτρηνεν δ᾽ ἄρα πάντα καὶ ἥρμοσεν ἀλλήλοισιν,</l>
<l>γόμφοισιν δ᾽ ἄρα τήν γε καὶ ἁρμονίῃσιν ἄρασσεν.</l>
<l>ὅσσον τίς τ᾽ ἔδαφος νηὸς τορνώσεται ἀνὴρ</l>
<l n="250">φορτίδος εὐρείης,  ἐὺ εἰδὼς τεκτοσυνάων,</l>
<l>τόσσον ἔπ᾽ εὐρεῖαν σχεδίην ποιήσατ᾽ Ὀδυσσεύς.</l>
<l>ἴκρια δὲ στήσας, ἀραρὼν θαμέσι σταμίνεσσι,</l>
<l>ποίει: ἀτὰρ μακρῇσιν ἐπηγκενίδεσσι τελεύτα.</l>
<l>ἐν δ᾽ ἱστὸν ποίει καὶ ἐπίκριον ἄρμενον αὐτῷ:</l>
<l n="255">πρὸς δ᾽ ἄρα πηδάλιον ποιήσατο,  ὄφρ᾽ ἰθύνοι.</l>
<l>φράξε δέ μιν ῥίπεσσι διαμπερὲς οἰσυΐνῃσι</l>
<l>κύματος εἶλαρ ἔμεν: πολλὴν δ᾽ ἐπεχεύατο ὕλην.</l>
<l>τόφρα δὲ φάρε᾽ ἔνεικε Καλυψώ, δῖα θεάων,</l>
<l>ἱστία ποιήσασθαι: ὁ δ᾽ εὖ τεχνήσατο καὶ τά.</l>
<l n="260">ἐν δ᾽ ὑπέρας τε κάλους τε πόδας τ᾽ ἐνέδησεν ἐν αὐτῇ,</l>
<l>μοχλοῖσιν δ᾽ ἄρα τήν γε κατείρυσεν εἰς ἅλα δῖαν.</l>
<milestone n="262" unit="card" ed="p" />
<l><milestone unit="para" ed="P" />τέτρατον ἦμαρ ἔην, καὶ τῷ τετέλεστο ἅπαντα:</l>
<l>τῷ δ᾽ ἄρα πέμπτῳ πέμπ᾽ ἀπὸ νήσου δῖα Καλυψώ,</l>
<l>εἵματά τ᾽ ἀμφιέσασα θυώδεα καὶ λούσασα.</l>
<l n="265">ἐν δέ οἱ ἀσκὸν ἔθηκε θεὰ μέλανος οἴνοιο</l>
<l>τὸν ἕτερον, ἕτερον δ᾽ ὕδατος μέγαν, ἐν δὲ καὶ ᾖα</l>
<l>κωρύκῳ: ἐν δέ οἱ ὄψα τίθει μενοεικέα πολλά:</l>
<l>οὖρον δὲ προέηκεν ἀπήμονά τε λιαρόν τε.</l>
<l>γηθόσυνος δ᾽ οὔρῳ πέτασ᾽ ἱστία δῖος Ὀδυσσεύς.</l>
<l n="270">αὐτὰρ ὁ πηδαλίῳ ἰθύνετο τεχνηέντως</l>
<l>ἥμενος, οὐδέ οἱ ὕπνος ἐπὶ βλεφάροισιν ἔπιπτεν</l>
<l>Πληιάδας τ᾽ ἐσορῶντι καὶ ὀψὲ δύοντα Βοώτην</l>
<l>Ἄρκτον θ᾽, ἣν καὶ ἄμαξαν ἐπίκλησιν καλέουσιν,</l>
<l>ἥ τ᾽ αὐτοῦ στρέφεται καί τ᾽ Ὠρίωνα δοκεύει,</l>
<l n="275">οἴη δ᾽ ἄμμορός ἐστι λοετρῶν Ὠκεανοῖο:</l>
<l>τὴν γὰρ δή μιν ἄνωγε Καλυψώ, δῖα θεάων,</l>
<l>ποντοπορευέμεναι ἐπ᾽ ἀριστερὰ χειρὸς ἔχοντα.</l>
<l>ἑπτὰ δὲ καὶ δέκα μὲν πλέεν ἤματα ποντοπορεύων,</l>
<l>ὀκτωκαιδεκάτῃ δ᾽ ἐφάνη ὄρεα σκιόεντα</l>
<l n="280">γαίης Φαιήκων,  ὅθι τ᾽ ἄγχιστον πέλεν αὐτῷ:</l>
<l>εἴσατο δ᾽ ὡς ὅτε ῥινὸν ἐν ἠεροειδέι πόντῳ.</l>
<l><milestone unit="para" ed="P" />τὸν δ᾽ ἐξ Αἰθιόπων ἀνιὼν κρείων ἐνοσίχθων</l>
<l>τηλόθεν ἐκ Σολύμων ὀρέων ἴδεν: εἴσατο γάρ οἱ</l>
<l>πόντον ἐπιπλώων. ὁ δ᾽ ἐχώσατο κηρόθι μᾶλλον,</l>
<l n="285">κινήσας δὲ κάρη προτὶ ὃν μυθήσατο θυμόν:</l>
<q direct="unspecified"><l><milestone unit="para" ed="P" />ὢ πόποι, ἦ μάλα δὴ μετεβούλευσαν θεοὶ ἄλλως</l>
<l>ἀμφ᾽ Ὀδυσῆι ἐμεῖο μετ᾽ Αἰθιόπεσσιν ἐόντος,</l>
<l>καὶ δὴ Φαιήκων γαίης σχεδόν, ἔνθα οἱ αἶσα</l>
<l>ἐκφυγέειν μέγα πεῖραρ ὀιζύος, ἥ μιν ἱκάνει.</l>
<l n="290">ἀλλ᾽ ἔτι μέν μίν φημι ἅδην ἐλάαν κακότητος.</l></q>
<l><milestone unit="para" ed="P" />ὣς εἰπὼν σύναγεν νεφέλας, ἐτάραξε δὲ πόντον</l>
<l>χερσὶ τρίαιναν ἑλών: πάσας δ᾽ ὀρόθυνεν ἀέλλας</l>
<l>παντοίων ἀνέμων, σὺν δὲ νεφέεσσι κάλυψε</l>
<l>γαῖαν ὁμοῦ καὶ πόντον: ὀρώρει δ᾽ οὐρανόθεν νύξ.</l>
<l n="295">σὺν δ᾽ Εὖρός τε Νότος τ᾽ ἔπεσον Ζέφυρός τε δυσαὴς</l>
<l>καὶ Βορέης αἰθρηγενέτης, μέγα κῦμα κυλίνδων.</l>
<l>καὶ τότ᾽ Ὀδυσσῆος λύτο γούνατα καὶ φίλον ἦτορ,</l>
<l>ὀχθήσας δ᾽ ἄρα εἶπε πρὸς ὃν μεγαλήτορα θυμόν:</l>
<q direct="unspecified"><l><milestone unit="para" ed="P" />ὤ μοι ἐγὼ δειλός, τί νύ μοι μήκιστα γένηται;</l>
<l n="300">δείδω μὴ δὴ πάντα θεὰ νημερτέα εἶπεν,</l>
<l>ἥ μ᾽ ἔφατ᾽ ἐν πόντῳ, πρὶν πατρίδα γαῖαν ἱκέσθαι,</l>
<l>ἄλγε᾽ ἀναπλήσειν: τὰ δὲ δὴ νῦν πάντα τελεῖται.</l>
<l>οἵοισιν νεφέεσσι περιστέφει οὐρανὸν εὐρὺν</l>
<l>Ζεύς, ἐτάραξε δὲ πόντον, ἐπισπέρχουσι δ᾽ ἄελλαι</l>
<l n="305">παντοίων ἀνέμων.  νῦν μοι σῶς αἰπὺς ὄλεθρος.</l>
<l>τρὶς μάκαρες Δαναοὶ καὶ τετράκις, οἳ τότ᾽ ὄλοντο</l>
<l>Τροίῃ ἐν εὐρείῃ χάριν Ἀτρεΐδῃσι φέροντες.</l>
<l>ὡς δὴ ἐγώ γ᾽ ὄφελον θανέειν καὶ πότμον ἐπισπεῖν</l>
<l>ἤματι τῷ ὅτε μοι πλεῖστοι χαλκήρεα δοῦρα</l>
<l n="310">Τρῶες ἐπέρριψαν περὶ Πηλεΐωνι θανόντι.</l>
<l>τῷ κ᾽ ἔλαχον κτερέων, καί μευ κλέος ἦγον Ἀχαιοί:</l>
<l>νῦν δέ λευγαλέῳ θανάτῳ εἵμαρτο ἁλῶναι.</l></q>
<milestone n="313" unit="card" ed="p" />
<l><milestone unit="para" ed="P" />ὣς ἄρα μιν εἰπόντ᾽ ἔλασεν μέγα κῦμα κατ᾽ ἄκρης</l>
<l>δεινὸν ἐπεσσύμενον, περὶ δὲ σχεδίην ἐλέλιξε.</l>
<l n="315">τῆλε δ᾽ ἀπὸ σχεδίης αὐτὸς πέσε,  πηδάλιον δὲ</l>
<l>ἐκ χειρῶν προέηκε: μέσον δέ οἱ ἱστὸν ἔαξεν</l>
<l>δεινὴ μισγομένων ἀνέμων ἐλθοῦσα θύελλα,</l>
<l>τηλοῦ δὲ σπεῖρον καὶ ἐπίκριον ἔμπεσε πόντῳ.</l>
<l>τὸν δ᾽ ἄρ᾽ ὑπόβρυχα θῆκε πολὺν χρόνον, οὐδ᾽ ἐδυνάσθη</l>
<l n="320">αἶψα μάλ᾽ ἀνσχεθέειν μεγάλου ὑπὸ κύματος ὁρμῆς:</l>
<l>εἵματα γάρ ῥ᾽ ἐβάρυνε, τά οἱ πόρε δῖα Καλυψώ.</l>
<l>ὀψὲ δὲ δή ῥ᾽ ἀνέδυ, στόματος δ᾽ ἐξέπτυσεν ἅλμην</l>
<l>πικρήν, ἥ οἱ πολλὴ ἀπὸ κρατὸς κελάρυζεν.</l>
<l>ἀλλ᾽ οὐδ᾽ ὣς σχεδίης ἐπελήθετο, τειρόμενός περ,</l>
<l n="325">ἀλλὰ μεθορμηθεὶς ἐνὶ κύμασιν ἐλλάβετ᾽ αὐτῆς,</l>
<l>ἐν μέσσῃ δὲ καθῖζε τέλος θανάτου ἀλεείνων.</l>
<l>τὴν δ᾽ ἐφόρει μέγα κῦμα κατὰ ῥόον ἔνθα καὶ ἔνθα.</l>
<l>ὡς δ᾽ ὅτ᾽ ὀπωρινὸς Βορέης φορέῃσιν ἀκάνθας</l>
<l>ἂμ πεδίον, πυκιναὶ δὲ πρὸς ἀλλήλῃσιν ἔχονται,</l>
<l n="330">ὣς τὴν ἂμ πέλαγος ἄνεμοι φέρον ἔνθα καὶ ἔνθα:</l>
<l>ἄλλοτε μέν τε Νότος Βορέῃ προβάλεσκε φέρεσθαι,</l>
<l>ἄλλοτε δ᾽ αὖτ᾽ Εὖρος Ζεφύρῳ εἴξασκε διώκειν.</l>
<l><milestone unit="para" ed="P" />τὸν δὲ ἴδεν Κάδμου θυγάτηρ, καλλίσφυρος Ἰνώ,</l>
<l>Λευκοθέη, ἣ πρὶν μὲν ἔην βροτὸς αὐδήεσσα,</l>
<l n="335">νῦν δ᾽ ἁλὸς ἐν πελάγεσσι θεῶν ἒξ ἔμμορε τιμῆς.</l>
<l>ἥ ῥ᾽ Ὀδυσῆ᾽ ἐλέησεν ἀλώμενον, ἄλγε᾽ ἔχοντα,</l>
<l>αἰθυίῃ δ᾽ ἐικυῖα ποτῇ ἀνεδύσετο λίμνης,</l>
<l>ἷζε δ᾽ ἐπὶ σχεδίης πολυδέσμου εἶπέ τε μῦθον:</l>
<q direct="unspecified"><l><milestone unit="para" ed="P" />κάμμορε, τίπτε τοι ὧδε Ποσειδάων ἐνοσίχθων</l>
<l n="340">ὠδύσατ᾽ ἐκπάγλως,  ὅτι τοι κακὰ πολλὰ φυτεύει;</l>
<l>οὐ μὲν δή σε καταφθίσει μάλα περ μενεαίνων.</l>
<l>ἀλλὰ μάλ᾽ ὧδ᾽ ἔρξαι, δοκέεις δέ μοι οὐκ ἀπινύσσειν:</l>
<l>εἵματα ταῦτ᾽ ἀποδὺς σχεδίην ἀνέμοισι φέρεσθαι</l>
<l>κάλλιπ᾽, ἀτὰρ χείρεσσι νέων ἐπιμαίεο νόστου</l>
<l n="345">γαίης Φαιήκων,  ὅθι τοι μοῖρ᾽ ἐστὶν ἀλύξαι.</l>
<l>τῆ δέ, τόδε κρήδεμνον ὑπὸ στέρνοιο τανύσσαι</l>
<l>ἄμβροτον: οὐδέ τί τοι παθέειν δέος οὐδ᾽ ἀπολέσθαι.</l>
<l>αὐτὰρ ἐπὴν χείρεσσιν ἐφάψεαι ἠπείροιο,</l>
<l>ἂψ ἀπολυσάμενος βαλέειν εἰς οἴνοπα πόντον</l>
<l n="350">πολλὸν ἀπ᾽ ἠπείρου,  αὐτὸς δ᾽ ἀπονόσφι τραπέσθαι.</l></q>
<l><milestone unit="para" ed="P" />ὣς ἄρα φωνήσασα θεὰ κρήδεμνον ἔδωκεν,</l>
<l>αὐτὴ δ᾽ ἂψ ἐς πόντον ἐδύσετο κυμαίνοντα</l>
<l>αἰθυίῃ ἐικυῖα: μέλαν δέ ἑ κῦμα κάλυψεν.</l>
<l>αὐτὰρ ὁ μερμήριξε πολύτλας δῖος Ὀδυσσεύς,</l>
<l n="355">ὀχθήσας δ᾽ ἄρα εἶπε πρὸς ὃν μεγαλήτορα θυμόν:</l>
<q direct="unspecified"><l><milestone unit="para" ed="P" />ὤ μοι ἐγώ, μή τίς μοι ὑφαίνῃσιν δόλον αὖτε</l>
<l>ἀθανάτων, ὅ τέ με σχεδίης ἀποβῆναι ἀνώγει.</l>
<l>ἀλλὰ μάλ᾽ οὔ πω πείσομ᾽, ἐπεὶ ἑκὰς ὀφθαλμοῖσιν</l>
<l>γαῖαν ἐγὼν ἰδόμην, ὅθι μοι φάτο φύξιμον εἶναι.</l>
<l n="360">ἀλλὰ μάλ᾽ ὧδ᾽ ἔρξω,  δοκέει δέ μοι εἶναι ἄριστον:</l>
<l>ὄφρ᾽ ἂν μέν κεν δούρατ᾽ ἐν ἁρμονίῃσιν ἀρήρῃ,</l>
<l>τόφρ᾽ αὐτοῦ μενέω καὶ τλήσομαι ἄλγεα πάσχων:</l>
<l>αὐτὰρ ἐπὴν δή μοι σχεδίην διὰ κῦμα τινάξῃ,</l>
<l>νήξομ᾽, ἐπεὶ οὐ μέν τι πάρα προνοῆσαι ἄμεινον.</l></q>
<milestone n="365" unit="card" ed="p" />
<l n="365"><milestone unit="para" ed="P" />ἧος ὁ ταῦθ᾽ ὥρμαινε κατὰ φρένα καὶ κατὰ θυμόν,</l>
<l>ὦρσε δ᾽ ἐπὶ μέγα κῦμα Ποσειδάων ἐνοσίχθων,</l>
<l>δεινόν τ᾽ ἀργαλέον τε, κατηρεφές, ἤλασε δ᾽ αὐτόν.</l>
<l>ὡς δ᾽ ἄνεμος ζαὴς ἠΐων θημῶνα τινάξῃ</l>
<l>καρφαλέων: τὰ μὲν ἄρ τε διεσκέδασ᾽ ἄλλυδις ἄλλῃ:</l>
<l n="370">ὣς τῆς δούρατα μακρὰ διεσκέδασ᾽.  αὐτὰρ Ὀδυσσεὺς</l>
<l>ἀμφ᾽ ἑνὶ δούρατι βαῖνε, κέληθ᾽ ὡς ἵππον ἐλαύνων,</l>
<l>εἵματα δ᾽ ἐξαπέδυνε, τά οἱ πόρε δῖα Καλυψώ.</l>
<l>αὐτίκα δὲ κρήδεμνον ὑπὸ στέρνοιο τάνυσσεν,</l>
<l>αὐτὸς δὲ πρηνὴς ἁλὶ κάππεσε, χεῖρε πετάσσας,</l>
<l n="375">νηχέμεναι μεμαώς.  ἴδε δὲ κρείων ἐνοσίχθων,</l>
<l>κινήσας δὲ κάρη προτὶ ὃν μυθήσατο θυμόν:</l>
<q direct="unspecified"><l><milestone unit="para" ed="P" />οὕτω νῦν κακὰ πολλὰ παθὼν ἀλόω κατὰ πόντον,</l>
<l>εἰς ὅ κεν ἀνθρώποισι διοτρεφέεσσι μιγήῃς.</l>
<l>ἀλλ᾽ οὐδ᾽ ὥς σε ἔολπα ὀνόσσεσθαι κακότητος.</l></q>
<l n="380"><milestone unit="para" ed="P" />ὣς ἄρα φωνήσας ἵμασεν καλλίτριχας ἵππους,</l>
<l>ἵκετο δ᾽ εἰς Αἰγάς, ὅθι οἱ κλυτὰ δώματ᾽ ἔασιν.</l>
<l><milestone unit="para" ed="P" />αὐτὰρ Ἀθηναίη κούρη Διὸς ἄλλ᾽ ἐνόησεν.</l>
<l>ἦ τοι τῶν ἄλλων ἀνέμων κατέδησε κελεύθους,</l>
<l>παύσασθαι δ᾽ ἐκέλευσε καὶ εὐνηθῆναι ἅπαντας:</l>
<l n="385">ὦρσε δ᾽ ἐπὶ κραιπνὸν Βορέην,  πρὸ δὲ κύματ᾽ ἔαξεν,</l>
<l>ἧος ὃ Φαιήκεσσι φιληρέτμοισι μιγείη</l>
<l>διογενὴς Ὀδυσεὺς θάνατον καὶ κῆρας ἀλύξας.</l>
<l><milestone unit="para" ed="P" />ἔνθα δύω νύκτας δύο τ᾽ ἤματα κύματι πηγῷ</l>
<l>πλάζετο, πολλὰ δέ οἱ κραδίη προτιόσσετ᾽ ὄλεθρον.</l>
<l n="390">ἀλλ᾽ ὅτε δὴ τρίτον ἦμαρ ἐυπλόκαμος τέλεσ᾽ Ἠώς,</l>
<l>καὶ τότ᾽ ἔπειτ᾽ ἄνεμος μὲν ἐπαύσατο ἠδὲ γαλήνη</l>
<l>ἔπλετο νηνεμίη: ὁ δ᾽ ἄρα σχεδὸν εἴσιδε γαῖαν</l>
<l>ὀξὺ μάλα προϊδών, μεγάλου ὑπὸ κύματος ἀρθείς.</l>
<l>ὡς δ᾽ ὅτ᾽ ἂν ἀσπάσιος βίοτος παίδεσσι φανήῃ</l>
<l n="395">πατρός,  ὃς ἐν νούσῳ κεῖται κρατέρ᾽ ἄλγεα πάσχων,</l>
<l>δηρὸν τηκόμενος, στυγερὸς δέ οἱ ἔχραε δαίμων,</l>
<l>ἀσπάσιον δ᾽ ἄρα τόν γε θεοὶ κακότητος ἔλυσαν,</l>
<l>ὣς Ὀδυσεῖ ἀσπαστὸν ἐείσατο γαῖα καὶ ὕλη,</l>
<l>νῆχε δ᾽ ἐπειγόμενος ποσὶν ἠπείρου ἐπιβῆναι.</l>
<l n="400">ἀλλ᾽ ὅτε τόσσον ἀπῆν ὅσσον τε γέγωνε βοήσας,</l>
<l>καὶ δὴ δοῦπον ἄκουσε ποτὶ σπιλάδεσσι θαλάσσης:</l>
<l>ῥόχθει γὰρ μέγα κῦμα ποτὶ ξερὸν ἠπείροιο</l>
<l>δεινὸν ἐρευγόμενον, εἴλυτο δὲ πάνθ᾽ ἁλὸς ἄχνῃ:</l>
<l>οὐ γὰρ ἔσαν λιμένες νηῶν ὄχοι, οὐδ᾽ ἐπιωγαί.</l>
<l n="405">ἀλλ᾽ ἀκταὶ προβλῆτες ἔσαν σπιλάδες τε πάγοι τε:</l>
<l>καὶ τότ᾽ Ὀδυσσῆος λύτο γούνατα καὶ φίλον ἦτορ,</l>
<l>ὀχθήσας δ᾽ ἄρα εἶπε πρὸς ὃν μεγαλήτορα θυμόν:</l>
<milestone n="408" unit="card" ed="p" />
<q direct="unspecified"><l><milestone unit="para" ed="P" />ὤ μοι, ἐπεὶ δὴ γαῖαν ἀελπέα δῶκεν ἰδέσθαι</l>
<l>Ζεύς, καὶ δὴ τόδε λαῖτμα διατμήξας ἐπέρησα,</l>
<l n="410">ἔκβασις οὔ πῃ φαίνεθ᾽ ἁλὸς πολιοῖο θύραζε:</l>
<l>ἔκτοσθεν μὲν γὰρ πάγοι ὀξέες, ἀμφὶ δὲ κῦμα</l>
<l>βέβρυχεν ῥόθιον, λισσὴ δ᾽ ἀναδέδρομε πέτρη,</l>
<l>ἀγχιβαθὴς δὲ θάλασσα, καὶ οὔ πως ἔστι πόδεσσι</l>
<l>στήμεναι ἀμφοτέροισι καὶ ἐκφυγέειν κακότητα:</l>
<l n="415">μή πώς μ᾽ ἐκβαίνοντα βάλῃ λίθακι ποτὶ πέτρῃ</l>
<l>κῦμα μέγ᾽ ἁρπάξαν: μελέη δέ μοι ἔσσεται ὁρμή.</l>
<l>εἰ δέ κ᾽ ἔτι προτέρω παρανήξομαι, ἤν που ἐφεύρω</l>
<l>ἠιόνας τε παραπλῆγας λιμένας τε θαλάσσης,</l>
<l>δείδω μή μ᾽ ἐξαῦτις ἀναρπάξασα θύελλα</l>
<l n="420">πόντον ἐπ᾽ ἰχθυόεντα φέρῃ βαρέα στενάχοντα,</l>
<l>ἠέ τί μοι καὶ κῆτος ἐπισσεύῃ μέγα δαίμων</l>
<l>ἐξ ἁλός, οἷά τε πολλὰ τρέφει κλυτὸς Ἀμφιτρίτη:</l>
<l>οἶδα γάρ, ὥς μοι ὀδώδυσται κλυτὸς ἐννοσίγαιος.</l></q>
<l><milestone unit="para" ed="P" />ἧος ὁ ταῦθ᾽ ὥρμαινε κατὰ φρένα καὶ κατὰ θυμόν,</l>
<l n="425">τόφρα δέ μιν μέγα κῦμα φέρε τρηχεῖαν ἐπ᾽ ἀκτήν.</l>
<l>ἔνθα κ᾽ ἀπὸ ῥινοὺς δρύφθη, σὺν δ᾽ ὀστέ᾽ ἀράχθη,</l>
<l>εἰ μὴ ἐπὶ φρεσὶ θῆκε θεά, γλαυκῶπις Ἀθήνη:</l>
<l>ἀμφοτέρῃσι δὲ χερσὶν ἐπεσσύμενος λάβε πέτρης,</l>
<l>τῆς ἔχετο στενάχων, ἧος μέγα κῦμα παρῆλθε.</l>
<l n="430">καὶ τὸ μὲν ὣς ὑπάλυξε,  παλιρρόθιον δέ μιν αὖτις</l>
<l>πλῆξεν ἐπεσσύμενον, τηλοῦ δέ μιν ἔμβαλε πόντῳ.</l>
<l>ὡς δ᾽ ὅτε πουλύποδος θαλάμης ἐξελκομένοιο</l>
<l>πρὸς κοτυληδονόφιν πυκιναὶ λάιγγες ἔχονται,</l>
<l>ὣς τοῦ πρὸς πέτρῃσι θρασειάων ἀπὸ χειρῶν</l>
<l n="435">ῥινοὶ ἀπέδρυφθεν: τὸν δὲ μέγα κῦμα κάλυψεν.</l>
<l>ἔνθα κε δὴ δύστηνος ὑπὲρ μόρον ὤλετ᾽ Ὀδυσσεύς,</l>
<l>εἰ μὴ ἐπιφροσύνην δῶκε γλαυκῶπις Ἀθήνη.</l>
<l>κύματος ἐξαναδύς, τά τ᾽ ἐρεύγεται ἤπειρόνδε,</l>
<l>νῆχε παρέξ, ἐς γαῖαν ὁρώμενος, εἴ που ἐφεύροι</l>
<l n="440">ἠιόνας τε παραπλῆγας λιμένας τε θαλάσσης.</l>
<l>ἀλλ᾽ ὅτε δὴ ποταμοῖο κατὰ στόμα καλλιρόοιο</l>
<l>ἷξε νέων, τῇ δή οἱ ἐείσατο χῶρος ἄριστος,</l>
<l>λεῖος πετράων, καὶ ἐπὶ σκέπας ἦν ἀνέμοιο,</l>
<l>ἔγνω δὲ προρέοντα καὶ εὔξατο ὃν κατὰ θυμόν:</l>
<q direct="unspecified"><l n="445"><milestone unit="para" ed="P" />κλῦθι,  ἄναξ, ὅτις ἐσσί: πολύλλιστον δέ σ᾽ ἱκάνω,</l>
<l>φεύγων ἐκ πόντοιο Ποσειδάωνος ἐνιπάς.</l>
<l>αἰδοῖος μέν τ᾽ ἐστὶ καὶ ἀθανάτοισι θεοῖσιν</l>
<l>ἀνδρῶν ὅς τις ἵκηται ἀλώμενος, ὡς καὶ ἐγὼ νῦν</l>
<l>σόν τε ῥόον σά τε γούναθ᾽ ἱκάνω πολλὰ μογήσας.</l>
<l n="450">ἀλλ᾽ ἐλέαιρε,  ἄναξ: ἱκέτης δέ τοι εὔχομαι εἶναι.</l></q>
<milestone n="451" unit="card" ed="p" />
<l><milestone unit="para" ed="P" />ὣς φάθ᾽, ὁ δ᾽ αὐτίκα παῦσεν ἑὸν ῥόον, ἔσχε δὲ κῦμα,</l>
<l>πρόσθε δέ οἱ ποίησε γαλήνην, τὸν δ᾽ ἐσάωσεν</l>
<l>ἐς ποταμοῦ προχοάς. ὁ δ᾽ ἄρ᾽ ἄμφω γούνατ᾽ ἔκαμψε</l>
<l>χεῖράς τε στιβαράς. ἁλὶ γὰρ δέδμητο φίλον κῆρ.</l>
<l n="455">ᾤδεε δὲ χρόα πάντα,  θάλασσα δὲ κήκιε πολλὴ</l>
<l>ἂν στόμα τε ῥῖνάς θ᾽: ὁ δ᾽ ἄρ᾽ ἄπνευστος καὶ ἄναυδος</l>
<l>κεῖτ᾽ ὀλιγηπελέων, κάματος δέ μιν αἰνὸς ἵκανεν.</l>
<l>ἀλλ᾽ ὅτε δή ῥ᾽ ἄμπνυτο καὶ ἐς φρένα θυμὸς ἀγέρθη,</l>
<l>καὶ τότε δὴ κρήδεμνον ἀπὸ ἕο λῦσε θεοῖο.</l>
<l n="460">καὶ τὸ μὲν ἐς ποταμὸν ἁλιμυρήεντα μεθῆκεν,</l>
<l>ἂψ δ᾽ ἔφερεν μέγα κῦμα κατὰ ῥόον, αἶψα δ᾽ ἄρ᾽ Ἰνὼ</l>
<l>δέξατο χερσὶ φίλῃσιν: ὁ δ᾽ ἐκ ποταμοῖο λιασθεὶς</l>
<l>σχοίνῳ ὑπεκλίνθη, κύσε δὲ ζείδωρον ἄρουραν.</l>
<l>ὀχθήσας δ᾽ ἄρα εἶπε πρὸς ὃν μεγαλήτορα θυμόν:</l>
<q direct="unspecified"><l n="465"><milestone unit="para" ed="P" />ὤ μοι ἐγώ,  τί πάθω; τί νύ μοι μήκιστα γένηται;</l>
<l>εἰ μέν κ᾽ ἐν ποταμῷ δυσκηδέα νύκτα φυλάσσω,</l>
<l>μή μ᾽ ἄμυδις στίβη τε κακὴ καὶ θῆλυς ἐέρση</l>
<l>ἐξ ὀλιγηπελίης δαμάσῃ κεκαφηότα θυμόν:</l>
<l>αὔρη δ᾽ ἐκ ποταμοῦ ψυχρὴ πνέει ἠῶθι πρό.</l>
<l n="470">εἰ δέ κεν ἐς κλιτὺν ἀναβὰς καὶ δάσκιον ὕλην</l>
<l>θάμνοις ἐν πυκινοῖσι καταδράθω, εἴ με μεθείη</l>
<l>ῥῖγος καὶ κάματος, γλυκερὸς δέ μοι ὕπνος ἐπέλθῃ,</l>
<l>δείδω, μὴ θήρεσσιν ἕλωρ καὶ κύρμα γένωμαι.</l></q>
<l><milestone unit="para" ed="P" />ὣς ἄρα οἱ φρονέοντι δοάσσατο κέρδιον εἶναι:</l>
<l n="475">βῆ ῥ᾽ ἴμεν εἰς ὕλην: τὴν δὲ σχεδὸν ὕδατος εὗρεν</l>
<l>ἐν περιφαινομένῳ: δοιοὺς δ᾽ ἄρ᾽ ὑπήλυθε θάμνους,</l>
<l>ἐξ ὁμόθεν πεφυῶτας: ὁ μὲν φυλίης, ὁ δ᾽ ἐλαίης.</l>
<l>τοὺς μὲν ἄρ᾽ οὔτ᾽ ἀνέμων διάη μένος ὑγρὸν ἀέντων,</l>
<l>οὔτε ποτ᾽ ἠέλιος φαέθων ἀκτῖσιν ἔβαλλεν,</l>
<l n="480">οὔτ᾽ ὄμβρος περάασκε διαμπερές: ὣς ἄρα πυκνοὶ</l>
<l>ἀλλήλοισιν ἔφυν ἐπαμοιβαδίς: οὓς ὑπ᾽ Ὀδυσσεὺς</l>
<l>δύσετ᾽. ἄφαρ δ᾽ εὐνὴν ἐπαμήσατο χερσὶ φίλῃσιν</l>
<l>εὐρεῖαν: φύλλων γὰρ ἔην χύσις ἤλιθα πολλή,</l>
<l>ὅσσον τ᾽ ἠὲ δύω ἠὲ τρεῖς ἄνδρας ἔρυσθαι</l>
<l n="485">ὥρῃ χειμερίῃ,  εἰ καὶ μάλα περ χαλεπαίνοι.</l>
<l>τὴν μὲν ἰδὼν γήθησε πολύτλας δῖος Ὀδυσσεύς,</l>
<l>ἐν δ᾽ ἄρα μέσσῃ λέκτο, χύσιν δ᾽ ἐπεχεύατο φύλλων.</l>
<l>ὡς δ᾽ ὅτε τις δαλὸν σποδιῇ ἐνέκρυψε μελαίνῃ</l>
<l>ἀγροῦ ἐπ᾽ ἐσχατιῆς, ᾧ μὴ πάρα γείτονες ἄλλοι,</l>
<l n="490">σπέρμα πυρὸς σώζων,  ἵνα μή ποθεν ἄλλοθεν αὔοι,</l>
<l>ὣς Ὀδυσεὺς φύλλοισι καλύψατο: τῷ δ᾽ ἄρ᾽ Ἀθήνη</l>
<l>ὕπνον ἐπ᾽ ὄμμασι χεῦ᾽, ἵνα μιν παύσειε τάχιστα</l>
<l>δυσπονέος καμάτοιο φίλα βλέφαρ᾽ ἀμφικαλύψας.</l>
</div1></body></text></TEI.2>