<?xml version="1.0" encoding="utf-8"?>
<TEI.2><text><body><div1 n="15" type="Book" org="uniform" sample="complete">
<milestone n="1" unit="card" ed="p" />
<l>ἡ δ᾽ εἰς εὐρύχορον Λακεδαίμονα Παλλὰς Ἀθήνη</l>
<l>ᾤχετ᾽, Ὀδυσσῆος μεγαθύμου φαίδιμον υἱὸν</l>
<l>νόστου ὑπομνήσουσα καὶ ὀτρυνέουσα νέεσθαι.</l>
<l>εὗρε δὲ Τηλέμαχον καὶ Νέστορος ἀγλαὸν υἱὸν</l>
<l n="5">εὕδοντ᾽ ἐν προδόμῳ Μενελάου κυδαλίμοιο,</l>
<l>ἦ τοι Νεστορίδην μαλακῷ δεδμημένον ὕπνῳ:</l>
<l>Τηλέμαχον δ᾽ οὐχ ὕπνος ἔχε γλυκύς, ἀλλ᾽ ἐνὶ θυμῷ</l>
<l>νύκτα δι᾽ ἀμβροσίην μελεδήματα πατρὸς ἔγειρεν.</l>
<l>ἀγχοῦ δ᾽ ἱσταμένη προσέφη γλαυκῶπις Ἀθήνη:</l>
<q direct="unspecified"><l n="10"><milestone unit="para" ed="P" />Τηλέμαχ᾽,  οὐκέτι καλὰ δόμων ἄπο τῆλ᾽ ἀλάλησαι,</l>
<l>κτήματά τε προλιπὼν ἄνδρας τ᾽ ἐν σοῖσι δόμοισιν</l>
<l>οὕτω ὑπερφιάλους: μή τοι κατὰ πάντα φάγωσι</l>
<l>κτήματα δασσάμενοι, σὺ δὲ τηϋσίην ὁδὸν ἔλθῃς.</l>
<l>ἀλλ᾽ ὄτρυνε τάχιστα βοὴν ἀγαθὸν Μενέλαον</l>
<l n="15">πεμπέμεν,  ὄφρ᾽ ἔτι οἴκοι ἀμύμονα μητέρα τέτμῃς.</l>
<l>ἤδη γάρ ῥα πατήρ τε κασίγνητοί τε κέλονται</l>
<l>Εὐρυμάχῳ γήμασθαι: ὁ γὰρ περιβάλλει ἅπαντας</l>
<l>μνηστῆρας δώροισι καὶ ἐξώφελλεν ἔεδνα:</l>
<l>μή νύ τι σεῦ ἀέκητι δόμων ἐκ κτῆμα φέρηται.</l>
<l n="20">οἶσθα γὰρ οἷος θυμὸς ἐνὶ στήθεσσι γυναικός:</l>
<l>κείνου βούλεται οἶκον ὀφέλλειν ὅς κεν ὀπυίῃ,</l>
<l>παίδων δὲ προτέρων καὶ κουριδίοιο φίλοιο</l>
<l>οὐκέτι μέμνηται τεθνηκότος οὐδὲ μεταλλᾷ.</l>
<l>ἀλλὰ σύ γ᾽ ἐλθὼν αὐτὸς ἐπιτρέψειας ἕκαστα</l>
<l n="25">δμῳάων ἥ τίς τοι ἀρίστη φαίνεται εἶναι,</l>
<l>εἰς ὅ κέ τοι φήνωσι θεοὶ κυδρὴν παράκοιτιν.</l>
<l>ἄλλο δέ τοί τι ἔπος ἐρέω, σὺ δὲ σύνθεο θυμῷ.</l>
<l>μνηστήρων σ᾽ ἐπιτηδὲς ἀριστῆες λοχόωσιν</l>
<l>ἐν πορθμῷ Ἰθάκης τε Σάμοιό τε παιπαλοέσσης.</l>
<l n="30">ἱέμενοι κτεῖναι,  πρὶν πατρίδα γαῖαν ἱκέσθαι.</l>
<l>ἀλλὰ τά γ᾽ οὐκ ὀΐω: πρὶν καί τινα γαῖα καθέξει</l>
<l>ἀνδρῶν μνηστήρων, οἵ τοι βίοτον κατέδουσιν.</l>
<l>ἀλλὰ ἑκὰς νήσων ἀπέχειν εὐεργέα νῆα,</l>
<l>νυκτὶ δ᾽ ὁμῶς πλείειν: πέμψει δέ τοι οὖρον ὄπισθεν</l>
<l n="35">ἀθανάτων ὅς τίς σε φυλάσσει τε ῥύεταί τε.</l>
<l>αὐτὰρ ἐπὴν πρώτην ἀκτὴν Ἰθάκης ἀφίκηαι,</l>
<l>νῆα μὲν ἐς πόλιν ὀτρῦναι καὶ πάντας ἑταίρους,</l>
<l>αὐτὸς δὲ πρώτιστα συβώτην εἰσαφικέσθαι,</l>
<l>ὅς τοι ὑῶν ἐπίουρος, ὁμῶς δέ τοι ἤπια οἶδεν.</l>
<l n="40">ἔνθα δὲ νύκτ᾽ ἀέσαι: τὸν δ᾽ ὀτρῦναι πόλιν εἴσω</l>
<l>ἀγγελίην ἐρέοντα περίφρονι Πηνελοπείῃ,</l>
<l>οὕνεκά οἱ σῶς ἐσσὶ καὶ ἐκ Πύλου εἰλήλουθας.</l></q>
<l><milestone unit="para" ed="P" />ἡ μὲν ἄρ᾽ ὣς εἰποῦσ᾽ ἀπέβη πρὸς μακρὸν Ὄλυμπον,</l>
<l>αὐτὰρ ὁ Νεστορίδην ἐξ ἡδέος ὕπνου ἔγειρεν</l>
<l n="45">λὰξ ποδὶ κινήσας,  καί μιν πρὸς μῦθον ἔειπεν:</l>
<q direct="unspecified"><l><milestone unit="para" ed="P" />ἔγρεο, Νεστορίδη Πεισίστρατε, μώνυχας ἵππους</l>
<l>ζεῦξον ὑφ᾽ ἅρματ᾽ ἄγων, ὄφρα πρήσσωμεν ὁδοῖο.</l></q>
<milestone n="48" unit="card" ed="p" />
<l><milestone unit="para" ed="P" />τὸν δ᾽ αὖ Νεστορίδης Πεισίστρατος ἀντίον ηὔδα:</l>
<q direct="unspecified"><l>Τηλέμαχ᾽, οὔ πως ἔστιν ἐπειγομένους περ ὁδοῖο</l>
<l n="50">νύκτα διὰ δνοφερὴν ἐλάαν: τάχα δ᾽ ἔσσεται ἠώς.</l>
<l>ἀλλὰ μέν᾽ εἰς ὅ κε δῶρα φέρων ἐπιδίφρια θήῃ</l>
<l>ἥρως Ἀτρείδης, δουρικλειτὸς Μενέλαος,</l>
<l>καὶ μύθοις ἀγανοῖσι παραυδήσας ἀποπέμψῃ.</l>
<l>τοῦ γάρ τε ξεῖνος μιμνήσκεται ἤματα πάντα</l>
<l n="55">ἀνδρὸς ξεινοδόκου,  ὅς κεν φιλότητα παράσχῃ.</l></q>
<l><milestone unit="para" ed="P" />ὣς ἔφατ᾽, αὐτίκα δὲ χρυσόθρονος ἤλυθεν Ἠώς.</l>
<l>ἀγχίμολον δέ σφ᾽ ἦλθε βοὴν ἀγαθὸς Μενέλαος,</l>
<l>ἀνστὰς ἐξ εὐνῆς, Ἑλένης πάρα καλλικόμοιο.</l>
<l>τὸν δ᾽ ὡς οὖν ἐνόησεν Ὀδυσσῆος φίλος υἱός,</l>
<l n="60">σπερχόμενός ῥα χιτῶνα περὶ χροῒ σιγαλόεντα</l>
<l>δῦνεν, καὶ μέγα φᾶρος ἐπὶ στιβαροῖς βάλετ᾽ ὤμοις</l>
<l>ἥρως, βῆ δὲ θύραζε, παριστάμενος δὲ προσηύδα</l>
<l>Τηλέμαχος, φίλος υἱὸς Ὀδυσσῆος θείοιο:</l>
<q direct="unspecified"><l><milestone unit="para" ed="P" />Ἀτρεΐδη Μενέλαε διοτρεφές, ὄρχαμε λαῶν,</l>
<l n="65">ἤδη νῦν μ᾽ ἀπόπεμπε φίλην ἐς πατρίδα γαῖαν:</l>
<l>ἤδη γάρ μοι θυμὸς ἐέλδεται οἴκαδ᾽ ἱκέσθαι.</l></q>
<l><milestone unit="para" ed="P" />τὸν δ᾽ ἠμείβετ᾽ ἔπειτα βοὴν ἀγαθὸς Μενέλαος:</l>
<q direct="unspecified"><l>Τηλέμαχ᾽, οὔ τί σ᾽ ἐγώ γε πολὺν χρόνον ἐνθάδ᾽ ἐρύξω</l>
<l>ἱέμενον νόστοιο: νεμεσσῶμαι δὲ καὶ ἄλλῳ</l>
<l n="70">ἀνδρὶ ξεινοδόκῳ,  ὅς κ᾽ ἔξοχα μὲν φιλέῃσιν,</l>
<l>ἔξοχα δ᾽ ἐχθαίρῃσιν: ἀμείνω δ᾽ αἴσιμα πάντα.</l>
<l>ἶσόν τοι κακόν ἐσθ᾽, ὅς τ᾽ οὐκ ἐθέλοντα νέεσθαι</l>
<l>ξεῖνον ἐποτρύνει καὶ ὃς ἐσσύμενον κατερύκει.</l>
<l>χρὴ ξεῖνον παρεόντα φιλεῖν, ἐθέλοντα δὲ πέμπειν.</l>
<l n="75">ἀλλὰ μέν᾽ εἰς ὅ κε δῶρα φέρων ἐπιδίφρια θείω</l>
<l>καλά, σὺ δ᾽ ὀφθαλμοῖσιν ἴδῃς, εἴπω δὲ γυναιξὶ</l>
<l>δεῖπνον ἐνὶ μεγάροις τετυκεῖν ἅλις ἔνδον ἐόντων.</l>
<l>ἀμφότερον, κῦδός τε καὶ ἀγλαΐη καὶ ὄνειαρ,</l>
<l>δειπνήσαντας ἴμεν πολλὴν ἐπ᾽ ἀπείρονα γαῖαν.</l>
<l n="80">εἰ δ᾽ ἐθέλεις τραφθῆναι ἀν᾽ Ἑλλάδα καὶ μέσον Ἄργος,</l>
<l>ὄφρα τοι αὐτὸς ἕπωμαι, ὑποζεύξω δέ τοι ἵππους,</l>
<l>ἄστεα δ᾽ ἀνθρώπων ἡγήσομαι: οὐδέ τις ἡμέας</l>
<l>αὔτως ἀππέμψει, δώσει δέ τι ἕν γε φέρεσθαι,</l>
<l>ἠέ τινα τριπόδων εὐχάλκων ἠὲ λεβήτων,</l>
<l n="85">ἠὲ δύ᾽ ἡμιόνους ἠὲ χρύσειον ἄλεισον.</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>Ἀτρεΐδη Μενέλαε διοτρεφές, ὄρχαμε λαῶν,</l>
<l>βούλομαι ἤδη νεῖσθαι ἐφ᾽ ἡμέτερ᾽: οὐ γὰρ ὄπισθεν</l>
<l>οὖρον ἰὼν κατέλειπον ἐπὶ κτεάτεσσιν ἐμοῖσιν:</l>
<l n="90">μὴ πατέρ᾽ ἀντίθεον διζήμενος αὐτὸς ὄλωμαι,</l>
<l>ἤ τί μοι ἐκ μεγάρων κειμήλιον ἐσθλὸν ὄληται.</l></q>
<milestone n="92" unit="card" ed="p" />
<l><milestone unit="para" ed="P" />αὐτὰρ ἐπεὶ τό γ᾽ ἄκουσε βοὴν ἀγαθὸς Μενέλαος,</l>
<l>αὐτίκ᾽ ἄρ᾽ ᾗ ἀλόχῳ ἠδὲ δμῳῇσι κέλευσε</l>
<l>δεῖπνον ἐνὶ μεγάροις τετυκεῖν ἅλις ἔνδον ἐόντων.</l>
<l n="95">ἀγχίμολον δέ οἱ ἦλθε Βοηθοΐδης Ἐτεωνεύς,</l>
<l>ἀνστὰς ἐξ εὐνῆς, ἐπεὶ οὐ πολὺ ναῖεν ἀπ᾽ αὐτοῦ:</l>
<l>τὸν πῦρ κῆαι ἄνωγε βοὴν ἀγαθὸς Μενέλαος</l>
<l>ὀπτῆσαί τε κρεῶν: ὁ δ᾽ ἄρ᾽ οὐκ ἀπίθησεν ἀκούσας.</l>
<l>αὐτὸς δ᾽ ἐς θάλαμον κατεβήσετο κηώεντα,</l>
<l n="100">οὐκ οἶος,  ἅμα τῷ γ᾽ Ἑλένη κίε καὶ Μεγαπένθης.</l>
<l>ἀλλ᾽ ὅτε δή ῥ᾽ ἵκανον ὅθι κειμήλια κεῖτο,</l>
<l>Ἀτρεΐδης μὲν ἔπειτα δέπας λάβεν ἀμφικύπελλον,</l>
<l>υἱὸν δὲ κρητῆρα φέρειν Μεγαπένθε᾽ ἄνωγεν</l>
<l>ἀργύρεον: Ἑλένη δὲ παρίστατο φωριαμοῖσιν,</l>
<l n="105">ἔνθ᾽ ἔσαν οἱ πέπλοι παμποίκιλοι,  οὓς κάμεν αὐτή.</l>
<l>τῶν ἕν᾽ ἀειραμένη Ἑλένη φέρε, δῖα γυναικῶν,</l>
<l>ὃς κάλλιστος ἔην ποικίλμασιν ἠδὲ μέγιστος,</l>
<l>ἀστὴρ δ᾽ ὣς ἀπέλαμπεν: ἔκειτο δὲ νείατος ἄλλων.</l>
<l>βὰν δ᾽ ἰέναι προτέρω διὰ δώματος, ἧος ἵκοντο</l>
<l n="110">Τηλέμαχον: τὸν δὲ προσέφη ξανθὸς Μενέλαος:</l>
<q direct="unspecified"><l>Τηλέμαχ᾽, ἦ τοι νόστον, ὅπως φρεσὶ σῇσι μενοινᾷς,</l>
<l>ὥς τοι Ζεὺς τελέσειεν, ἐρίγδουπος πόσις Ἥρης.</l>
<l>δώρων δ᾽, ὅσσ᾽ ἐν ἐμῷ οἴκῳ κειμήλια κεῖται,</l>
<l>δώσω ὃ κάλλιστον καὶ τιμηέστατόν ἐστι.</l>
<l n="115">δώσω τοι κρητῆρα τετυγμένον: ἀργύρεος δὲ</l>
<l>ἐστὶν ἅπας, χρυσῷ δ᾽ ἐπὶ χείλεα κεκράανται,</l>
<l>ἔργον δ᾽ Ἡφαίστοιο: πόρεν δέ ἑ Φαίδιμος ἥρως,</l>
<l>Σιδονίων βασιλεύς, ὅθ᾽ ἑὸς δόμος ἀμφεκάλυψε</l>
<l>κεῖσέ με νοστήσαντα: τεῒν δ᾽ ἐθέλω τόδ᾽ ὀπάσσαι.</l></q>
<l n="120">ὣς εἰπὼν ἐν χειρὶ τίθει δέπας ἀμφικύπελλον</l>
<l>ἥρως Ἀτρεΐδης: ὁ δ᾽ ἄρα κρητῆρα φαεινὸν</l>
<l>θῆκ᾽ αὐτοῦ προπάροιθε φέρων κρατερὸς Μεγαπένθης,</l>
<l>ἀργύρεον: Ἑλένη δὲ παρίστατο καλλιπάρῃος</l>
<l>πέπλον ἔχουσ᾽ ἐν χερσίν, ἔπος τ᾽ ἔφατ᾽ ἔκ τ᾽ ὀνόμαζε:</l>
<q direct="unspecified"><l n="125"><milestone unit="para" ed="P" />δῶρόν τοι καὶ ἐγώ,  τέκνον φίλε, τοῦτο δίδωμι,</l>
<l>μνῆμ᾽ Ἑλένης χειρῶν, πολυηράτου ἐς γάμου ὥρην,</l>
<l>σῇ ἀλόχῳ φορέειν: τῆος δὲ φίλῃ παρὰ μητρὶ</l>
<l>κείσθω ἐνὶ μεγάρῳ. σὺ δέ μοι χαίρων ἀφίκοιο</l>
<l>οἶκον ἐϋκτίμενον καὶ σὴν ἐς πατρίδα γαῖαν.</l></q>
<milestone n="130" unit="card" ed="p" />
<l n="130"><milestone unit="para" ed="P" />ὣς εἰποῦσ᾽ ἐν χερσὶ τίθει,  ὁ δ᾽ ἐδέξατο χαίρων.</l>
<l>καὶ τὰ μὲν ἐς πείρινθα τίθει Πεισίστρατος ἥρως</l>
<l>δεξάμενος, καὶ πάντα ἑῷ θηήσατο θυμῷ:</l>
<l>τοὺς δ᾽ ἦγε πρὸς δῶμα κάρη ξανθὸς Μενέλαος.</l>
<l>ἑζέσθην δ᾽ ἄρ᾽ ἔπειτα κατὰ κλισμούς τε θρόνους τε.</l>
<l n="135">χέρνιβα δ᾽ ἀμφίπολος προχόῳ ἐπέχευε φέρουσα</l>
<l>καλῇ χρυσείῃ, ὑπὲρ ἀργυρέοιο λέβητος,</l>
<l>νίψασθαι: παρὰ δὲ ξεστὴν ἐτάνυσσε τράπεζαν.</l>
<l>σῖτον δ᾽ αἰδοίη ταμίη παρέθηκε φέρουσα:</l>
<l>εἴδατα πόλλ᾽ ἐπιθεῖσα, χαριζομένη παρεόντων:</l>
<l n="140">πὰρ δὲ Βοηθοΐδης κρέα δαίετο καὶ νέμε μοίρας:</l>
<l>οἰνοχόει δ᾽ υἱὸς Μενελάου κυδαλίμοιο.</l>
<l>οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>δὴ τότε Τηλέμαχος καὶ Νέστορος ἀγλαὸς υἱὸς</l>
<l n="145">ἵππους τε ζεύγνυντ᾽ ἀνά θ᾽ ἅρματα ποικίλ᾽ ἔβαινον,</l>
<l>ἐκ δ᾽ ἔλασαν προθύροιο καὶ αἰθούσης ἐριδούπου.</l>
<l>τοὺς δὲ μετ᾽ Ἀτρεΐδης ἔκιε ξανθὸς Μενέλαος,</l>
<l>οἶνον ἔχων ἐν χειρὶ μελίφρονα δεξιτερῆφι,</l>
<l>ἐν δέπαϊ χρυσέῳ, ὄφρα λείψαντε κιοίτην.</l>
<l n="150">στῆ δ᾽ ἵππων προπάροιθε, δεδισκόμενος δὲ προσηύδα:</l>
<q direct="unspecified"><l><milestone unit="para" ed="P" />χαίρετον,  ὦ κούρω, καὶ Νέστορι ποιμένι λαῶν</l>
<l>εἰπεῖν: ἦ γὰρ ἐμοί γε πατὴρ ὣς ἤπιος ἦεν,</l>
<l>ἧος ἐνὶ Τροίῃ πολεμίζομεν υἷες Ἀχαιῶν.</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l n="155">καὶ λίην κείνῳ γε,  διοτρεφές, ὡς ἀγορεύεις,</l>
<l>πάντα τάδ᾽ ἐλθόντες καταλέξομεν: αἲ γὰρ ἐγὼν ὣς</l>
<l>νοστήσας Ἰθάκηνδε, κιχὼν Ὀδυσῆ᾽ ἐνὶ οἴκῳ,</l>
<l>εἴποιμ᾽ ὡς παρὰ σεῖο τυχὼν φιλότητος ἁπάσης</l>
<l>ἔρχομαι, αὐτὰρ ἄγω κειμήλια πολλὰ καὶ ἐσθλά.</l></q>
<l n="160"><milestone unit="para" ed="P" />ὣς ἄρα οἱ εἰπόντι ἐπέπτατο δεξιὸς ὄρνις,</l>
<l>αἰετὸς ἀργὴν χῆνα φέρων ὀνύχεσσι πέλωρον,</l>
<l>ἥμερον ἐξ αὐλῆς: οἱ δ᾽ ἰΰζοντες ἕποντο</l>
<l>ἀνέρες ἠδὲ γυναῖκες: ὁ δέ σφισιν ἐγγύθεν ἐλθὼν</l>
<l>δεξιὸς ἤϊξε πρόσθ᾽ ἵππων: οἱ δὲ ἰδόντες</l>
<l n="165">γήθησαν,  καὶ πᾶσιν ἐνὶ φρεσὶ θυμὸς ἰάνθη.</l>
<l>τοῖσι δὲ Νεστορίδης Πεισίστρατος ἤρχετο μύθων:</l>
<q direct="unspecified"><l><milestone unit="para" ed="P" />φράζεο δή, Μενέλαε διοτρεφές, ὄρχαμε λαῶν,</l>
<l>ἢ νῶϊν τόδ᾽ ἔφηνε θεὸς τέρας ἦε σοὶ αὐτῷ.</l></q>
<l><milestone unit="para" ed="P" />ὣς φάτο, μερμήριξε δ᾽ ἀρηΐφιλος Μενέλαος,</l>
<l n="170">ὅππως οἱ κατὰ μοῖραν ὑποκρίναιτο νοήσας.</l>
<l>τὸν δ᾽ Ἑλένη τανύπεπλος ὑποφθαμένη φάτο μῦθον:</l>
<q direct="unspecified"><l><milestone unit="para" ed="P" />κλῦτέ μευ: αὐτὰρ ἐγὼ μαντεύσομαι, ὡς ἐνὶ θυμῷ</l>
<l>ἀθάνατοι βάλλουσι καὶ ὡς τελέεσθαι ὀΐω.</l>
<l>ὡς ὅδε χῆν᾽ ἥρπαξ᾽ ἀτιταλλομένην ἐνὶ οἴκῳ</l>
<l n="175">ἐλθὼν ἐξ ὄρεος,  ὅθι οἱ γενεή τε τόκος τε,</l>
<l>ὣς Ὀδυσεὺς κακὰ πολλὰ παθὼν καὶ πόλλ᾽ ἐπαληθεὶς</l>
<l>οἴκαδε νοστήσει καὶ τίσεται: ἠὲ καὶ ἤδη</l>
<l>οἴκοι, ἀτὰρ μνηστῆρσι κακὸν πάντεσσι φυτεύει.</l></q>
<milestone n="179" unit="card" ed="p" />
<l><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l n="180">οὕτω νῦν Ζεὺς θείη, ἐρίγδουπος πόσις Ἥρης:</l>
<l>τῷ κέν τοι καὶ κεῖθι θεῷ ὣς εὐχετοῴμην.</l></q>
<l><milestone unit="para" ed="P" />ἦ καὶ ἐφ᾽ ἵπποιϊν μάστιν βάλεν: οἱ δὲ μάλ᾽ ὦκα</l>
<l>ἤϊξαν πεδίονδε διὰ πτόλιος μεμαῶτες.</l>
<l>οἱ δὲ πανημέριοι σεῖον ζυγὸν ἀμφὶς ἔχοντες.</l>
<l n="185">δύσετό τ᾽ ἠέλιος σκιόωντό τε πᾶσαι ἀγυιαί:</l>
<l>ἐς Φηρὰς δ᾽ ἵκοντο Διοκλῆος ποτὶ δῶμα,</l>
<l>υἱέος Ὀρτιλόχοιο, τὸν Ἀλφειὸς τέκε παῖδα.</l>
<l>ἔνθα δὲ νύκτ᾽ ἄεσαν ὁ δὲ τοῖς πὰρ ξείνια θῆκεν.</l>
<l><milestone unit="para" ed="P" />ἦμος δ᾽ ἠριγένεια φάνη ῥοδοδάκτυλος Ἠώς,</l>
<l n="190">ἵππους τε ζεύγνυντ᾽ ἀνά θ᾽ ἅρματα ποικίλ᾽ ἔβαινον,</l>
<l>ἐκ δ᾽ ἔλασαν προθύροιο καὶ αἰθούσης ἐριδούπου:</l>
<l>μάστιξεν δ᾽ ἐλάαν, τὼ δ᾽ οὐκ ἄκοντε πετέσθην.</l>
<l>αἶψα δ᾽ ἔπειθ᾽ ἵκοντο Πύλου αἰπὺ πτολίεθρον:</l>
<l>καὶ τότε Τηλέμαχος προσεφώνεε Νέστορος υἱόν:</l>
<q direct="unspecified"><l n="195"><milestone unit="para" ed="P" />Νεστορίδη,  πῶς κέν μοι ὑποσχόμενος τελέσειας</l>
<l>μῦθον ἐμόν; ξεῖνοι δὲ διαμπερὲς εὐχόμεθ᾽ εἶναι</l>
<l>ἐκ πατέρων φιλότητος, ἀτὰρ καὶ ὁμήλικές εἰμεν:</l>
<l>ἥδε δ᾽ ὁδὸς καὶ μᾶλλον ὁμοφροσύνῃσιν ἐνήσει.</l>
<l>μή με παρὲξ ἄγε νῆα, διοτρεφές, ἀλλὰ λίπ᾽ αὐτοῦ,</l>
<l n="200">μή μ᾽ ὁ γέρων ἀέκοντα κατάσχῃ ᾧ ἐνὶ οἴκῳ</l>
<l>ἱέμενος φιλέειν: ἐμὲ δὲ χρεὼ θᾶσσον ἱκέσθαι.</l></q>
<l><milestone unit="para" ed="P" />ὣς φάτο, Νεστορίδης δ᾽ ἄρ᾽ ἑῷ συμφράσσατο θυμῷ,</l>
<l>ὅππως οἱ κατὰ μοῖραν ὑποσχόμενος τελέσειεν.</l>
<l>ὧδε δέ οἱ φρονέοντι δοάσσατο κέρδιον εἶναι:</l>
<l n="205">στρέψ᾽ ἵππους ἐπὶ νῆα θοὴν καὶ θῖνα θαλάσσης,</l>
<l>νηῒ δ᾽ ἐνὶ πρύμνῃ ἐξαίνυτο κάλλιμα δῶρα,</l>
<l>ἐσθῆτα χρυσόν τε, τά οἱ Μενέλαος ἔδωκε:</l>
<l>καί μιν ἐποτρύνων ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />σπουδῇ νῦν ἀνάβαινε κέλευέ τε πάντας ἑταίρους,</l>
<l n="210">πρὶν ἐμὲ οἴκαδ᾽ ἱκέσθαι ἀπαγγεῖλαί τε γέροντι.</l>
<l>εὖ γὰρ ἐγὼ τόδε οἶδα κατὰ φρένα καὶ κατὰ θυμόν:</l>
<l>οἷος κείνου θυμὸς ὑπέρβιος, οὔ σε μεθήσει,</l>
<l>ἀλλ᾽ αὐτὸς καλέων δεῦρ᾽ εἴσεται, οὐδέ ἕ φημι</l>
<l>ἂψ ἰέναι κενεόν: μάλα γὰρ κεχολώσεται ἔμπης.</l></q>
<l n="215"><milestone unit="para" ed="P" />ὣς ἄρα φωνήσας ἔλασεν καλλίτριχας ἵππους</l>
<l>ἂψ Πυλίων εἰς ἄστυ, θοῶς δ᾽ ἄρα δώμαθ᾽ ἵκανε.</l>
<l>Τηλέμαχος δ᾽ ἑτάροισιν ἐποτρύνων ἐκέλευσεν:</l>
<q direct="unspecified"><l>ἐγκοσμεῖτε τὰ τεύχε᾽, ἑταῖροι, νηῒ μελαίνῃ,</l>
<l>αὐτοί τ᾽ ἀμβαίνωμεν, ἵνα πρήσσωμεν ὁδοῖο.</l></q>
<l n="220"><milestone unit="para" ed="P" />ὣς ἔφαθ᾽, οἱ δ᾽ ἄρα τοῦ μάλα μὲν κλύον ἠδ᾽ ἐπίθοντο,</l>
<l>αἶψα δ᾽ ἄρ᾽ εἴσβαινον καὶ ἐπὶ κληῗσι καθῖζον.</l>
<milestone n="222" unit="card" ed="p" />
<l><milestone unit="para" ed="P" />ἦ τοι ὁ μὲν τὰ πονεῖτο καὶ εὔχετο, θῦε δ᾽ Ἀθήνῃ</l>
<l>νηῒ πάρα πρυμνῇ: σχεδόθεν δέ οἱ ἤλυθεν ἀνὴρ</l>
<l>τηλεδαπός, φεύγων ἐξ Ἄργεος ἄνδρα κατακτάς,</l>
<l n="225">μάντις: ἀτὰρ γενεήν γε Μελάμποδος ἔκγονος ἦεν,</l>
<l>ὃς πρὶν μέν ποτ᾽ ἔναιε Πύλῳ ἔνι, μητέρι μήλων,</l>
<l>ἀφνειὸς Πυλίοισι μέγ᾽ ἔξοχα δώματα ναίων:</l>
<l>δὴ τότε γ᾽ ἄλλων δῆμον ἀφίκετο, πατρίδα φεύγων</l>
<l>Νηλέα τε μεγάθυμον, ἀγαυότατον ζωόντων,</l>
<l n="230">ὅς οἱ χρήματα πολλὰ τελεσφόρον εἰς ἐνιαυτὸν</l>
<l>εἶχε βίῃ. ὁ δὲ τῆος ἐνὶ μεγάροις Φυλάκοιο</l>
<l>δεσμῷ ἐν ἀργαλέῳ δέδετο, κρατέρ᾽ ἄλγεα πάσχων</l>
<l>εἵνεκα Νηλῆος κούρης ἄτης τε βαρείης,</l>
<l>τήν οἱ ἐπὶ φρεσὶ θῆκε θεὰ δασπλῆτις Ἐρινύς.</l>
<l n="235">ἀλλ᾽ ὁ μὲν ἔκφυγε κῆρα καὶ ἤλασε βοῦς ἐριμύκους</l>
<l>ἐς Πύλον ἐκ Φυλάκης καὶ ἐτίσατο ἔργον ἀεικὲς</l>
<l>ἀντίθεον Νηλῆα, κασιγνήτῳ δὲ γυναῖκα</l>
<l>ἠγάγετο πρὸς δώμαθ᾽. ὁ δ᾽ ἄλλων ἵκετο δῆμον,</l>
<l>Ἄργος ἐς ἱππόβοτον: τόθι γάρ νύ οἱ αἴσιμον ἦεν</l>
<l n="240">ναιέμεναι πολλοῖσιν ἀνάσσοντ᾽ Ἀργείοισιν</l>
<l>ἔνθα δ᾽ ἔγημε γυναῖκα καὶ ὑψερεφὲς θέτο δῶμα,</l>
<l>γείνατο δ᾽ Ἀντιφάτην καὶ Μάντιον, υἷε κραταιώ.</l>
<l>Ἀντιφάτης μὲν ἔτικτεν Ὀϊκλῆα μεγάθυμον,</l>
<l>αὐτὰρ Ὀϊκλείης λαοσσόον Ἀμφιάραον,</l>
<l n="245">ὃν περὶ κῆρι φίλει Ζεύς τ᾽ αἰγίοχος καὶ Ἀπόλλων</l>
<l>παντοίην φιλότητ᾽: οὐδ᾽ ἵκετο γήραος οὐδόν,</l>
<l>ἀλλ᾽ ὄλετ᾽ ἐν Θήβῃσι γυναίων εἵνεκα δώρων.</l>
<l>τοῦ δ᾽ υἱεῖς ἐγένοντ᾽ Ἀλκμαίων Ἀμφίλοχός τε.</l>
<l>Μάντιος αὖ τέκετο Πολυφείδεά τε Κλεῖτόν τε:</l>
<l n="250">ἀλλ᾽ ἦ τοι Κλεῖτον χρυσόθρονος ἥρπασεν Ἠὼς</l>
<l>κάλλεος εἵνεκα οἷο, ἵν᾽ ἀθανάτοισι μετείη:</l>
<l>αὐτὰρ ὑπέρθυμον Πολυφείδεα μάντιν Ἀπόλλων</l>
<l>θῆκε βροτῶν ὄχ᾽ ἄριστον, ἐπεὶ θάνεν Ἀμφιάραος:</l>
<l>ὅς ῥ᾽ Ὑπερησίηνδ᾽ ἀπενάσσατο πατρὶ χολωθείς,</l>
<l n="255">ἔνθ᾽ ὅ γε ναιετάων μαντεύετο πᾶσι βροτοῖσιν.</l>
<l><milestone unit="para" ed="P" />τοῦ μὲν ἄρ᾽ υἱὸς ἐπῆλθε, Θεοκλύμενος δ᾽ ὄνομ᾽ ἦεν,</l>
<l>ὃς τότε Τηλεμάχου πέλας ἵστατο: τὸν δ᾽ ἐκίχανεν</l>
<l>σπένδοντ᾽ εὐχόμενόν τε θοῇ παρὰ νηῒ μελαίνῃ,</l>
<l>καί μιν φωνήσας ἔπεα πτερόεντα προσηύδα:</l>
<q direct="unspecified"><l n="260"><milestone unit="para" ed="P" />ὦ φίλ᾽,  ἐπεί σε θύοντα κιχάνω τῷδ᾽ ἐνὶ χώρῳ,</l>
<l>λίσσομ᾽ ὑπὲρ θυέων καὶ δαίμονος, αὐτὰρ ἔπειτα</l>
<l>σῆς τ᾽ αὐτοῦ κεφαλῆς καὶ ἑταίρων, οἵ τοι ἕπονται,</l>
<l>εἰπέ μοι εἰρομένῳ νημερτέα μηδ᾽ ἐπικεύσῃς:</l>
<l>τίς πόθεν εἶς ἀνδρῶν; πόθι τοι πόλις ἠδὲ τοκῆες;</l></q>
<milestone n="265" unit="card" ed="p" />
<l n="265">τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>τοιγὰρ ἐγώ τοι, ξεῖνε, μάλ᾽ ἀτρεκέως ἀγορεύσω.</l>
<l>ἐξ Ἰθάκης γένος εἰμί, πατὴρ δέ μοί ἐστιν Ὀδυσσεύς,</l>
<l>εἴ ποτ᾽ ἔην: νῦν δ᾽ ἤδη ἀπέφθιτο λυγρῷ ὀλέθρῳ.</l>
<l>τοὔνεκα νῦν ἑτάρους τε λαβὼν καὶ νῆα μέλαιναν</l>
<l n="270">ἦλθον πευσόμενος πατρὸς δὴν οἰχομένοιο.</l></q>
<l><milestone unit="para" ed="P" />τὸν δ᾽ αὖτε προσέειπε Θεοκλύμενος θεοειδής:</l>
<q direct="unspecified"><l>οὕτω τοι καὶ ἐγὼν ἐκ πατρίδος, ἄνδρα κατακτὰς</l>
<l>ἔμφυλον: πολλοὶ δὲ κασίγνητοί τε ἔται τε</l>
<l>Ἄργος ἀν᾽ ἱππόβοτον, μέγα δὲ κρατέουσιν Ἀχαιῶν.</l>
<l n="275">τῶν ὑπαλευάμενος θάνατον καὶ κῆρα μέλαιναν</l>
<l>φεύγω, ἐπεί νύ μοι αἶσα κατ᾽ ἀνθρώπους ἀλάλησθαι.</l>
<l>ἀλλά με νηὸς ἔφεσσαι, ἐπεί σε φυγὼν ἱκέτευσα,</l>
<l>μή με κατακτείνωσι: διωκέμεναι γὰρ ὀΐω.</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l n="280">οὐ μὲν δή σ᾽ ἐθέλοντά γ᾽ ἀπώσω νηὸς ἐΐσης,</l>
<l>ἀλλ᾽ ἕπευ: αὐτὰρ κεῖθι φιλήσεαι, οἷά κ᾽ ἔχωμεν.</l></q>
<l><milestone unit="para" ed="P" />ὣς ἄρα φωνήσας οἱ ἐδέξατο χάλκεον ἔγχος,</l>
<l>καὶ τό γ᾽ ἐπ᾽ ἰκριόφιν τάνυσεν νεὸς ἀμφιελίσσης:</l>
<l>ἂν δὲ καὶ αὐτὸς νηὸς ἐβήσετο ποντοπόροιο.</l>
<l n="285">ἐν πρύμνῃ δ᾽ ἄρ᾽ ἔπειτα καθέζετο, πὰρ δὲ οἷ αὐτῷ</l>
<l>εἷσε Θεοκλύμενον: τοὶ δὲ πρυμνήσι᾽ ἔλυσαν.</l>
<l>Τηλέμαχος δ᾽ ἑτάροισιν ἐποτρύνας ἐκέλευσεν</l>
<l>ὅπλων ἅπτεσθαι: τοὶ δ᾽ ἐσσυμένως ἐπίθοντο.</l>
<l>ἱστὸν δ᾽ εἰλάτινον κοίλης ἔντοσθε μεσόδμης</l>
<l n="290">στῆσαν ἀείραντες,  κατὰ δὲ προτόνοισιν ἔδησαν,</l>
<l>ἕλκον δ᾽ ἱστία λευκὰ ἐϋστρέπτοισι βοεῦσι.</l>
<l>τοῖσιν δ᾽ ἴκμενον οὖρον ἵει γλαυκῶπις Ἀθήνη,</l>
<l>λάβρον ἐπαιγίζοντα δι᾽ αἰθέρος, ὄφρα τάχιστα</l>
<l>νηῦς ἀνύσειε θέουσα θαλάσσης ἁλμυρὸν ὕδωρ.</l>
<l n="295">βὰν δὲ παρὰ Κρουνοὺς καὶ Χαλκίδα καλλιρέεθρον.</l>
<l><milestone unit="para" ed="P" />δύσετό τ᾽ ἠέλιος σκιόωντό τε πᾶσαι ἀγυιαί:</l>
<l>ἡ δὲ Φεὰς ἐπέβαλλεν ἐπειγομένη Διὸς οὔρῳ</l>
<l>ἠδὲ παρ᾽ Ἤλιδα δῖαν, ὅθι κρατέουσιν Ἐπειοί.</l>
<l>ἔνθεν δ᾽ αὖ νήσοισιν ἐπιπροέηκε θοῇσιν,</l>
<l n="300">ὁρμαίνων ἤ κεν θάνατον φύγοι ἦ κεν ἁλώῃ.</l>
<milestone n="301" unit="card" ed="p" />
<l><milestone unit="para" ed="P" />τὼ δ᾽ αὖτ᾽ ἐν κλισίῃ Ὀδυσεὺς καὶ δῖος ὑφορβὸς</l>
<l>δορπείτην: παρὰ δέ σφιν ἐδόρπεον ἀνέρες ἄλλοι.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>τοῖς δ᾽ Ὀδυσεὺς μετέειπε, συβώτεω πειρητίζων,</l>
<l n="305">ἤ μιν ἔτ᾽ ἐνδυκέως φιλέοι μεῖναί τε κελεύοι</l>
<l>αὐτοῦ ἐνὶ σταθμῷ, ἦ ὀτρύνειε πόλινδε:</l>
<q direct="unspecified"><l><milestone unit="para" ed="P" />κέκλυθι νῦν, Εὔμαιε, καὶ ἄλλοι πάντες ἑταῖροι:</l>
<l>ἠῶθεν προτὶ ἄστυ λιλαίομαι ἀπονέεσθαι</l>
<l>πτωχεύσων,  ἵνα μή σε κατατρύχω καὶ ἑταίρους.</l>
<l n="310">ἀλλά μοι εὖ θ᾽ ὑπόθευ καὶ ἅμ᾽ ἡγεμόν᾽ ἐσθλὸν ὄπασσον</l>
<l>ὅς κέ με κεῖσ᾽ ἀγάγῃ: κατὰ δὲ πτόλιν αὐτὸς ἀνάγκῃ</l>
<l>πλάγξομαι, αἴ κέν τις κοτύλην καὶ πύρνον ὀρέξῃ.</l>
<l>καί κ᾽ ἐλθὼν πρὸς δώματ᾽ Ὀδυσσῆος θείοιο</l>
<l>ἀγγελίην εἴποιμι περίφρονι Πηνελοπείῃ,</l>
<l n="315">καί κε μνηστήρεσσιν ὑπερφιάλοισι μιγείην,</l>
<l>εἴ μοι δεῖπνον δοῖεν ὀνείατα μυρί᾽ ἔχοντες.</l>
<l>αἶψά κεν εὖ δρώοιμι μετὰ σφίσιν ἅσσ᾽ ἐθέλοιεν.</l>
<l>ἐκ γάρ τοι ἐρέω, σὺ δὲ σύνθεο καί μευ ἄκουσον:</l>
<l>Ἑρμείαο ἕκητι διακτόρου, ὅς ῥά τε πάντων</l>
<l n="320">ἀνθρώπων ἔργοισι χάριν καὶ κῦδος ὀπάζει,</l>
<l>δρηστοσύνῃ οὐκ ἄν μοι ἐρίσσειε βροτὸς ἄλλος,</l>
<l>πῦρ τ᾽ εὖ νηῆσαι διά τε ξύλα δανὰ κεάσσαι,</l>
<l>δαιτρεῦσαί τε καὶ ὀπτῆσαι καὶ οἰνοχοῆσαι,</l>
<l>οἷά τε τοῖς ἀγαθοῖσι παραδρώωσι χέρηες.</l></q>
<l n="325"><milestone unit="para" ed="P" />τὸν δὲ μέγ᾽ ὀχθήσας προσέφης,  Εὔμαιε συβῶτα:</l>
<q direct="unspecified"><l>ὤ μοι, ξεῖνε, τίη τοι ἐνὶ φρεσὶ τοῦτο νόημα</l>
<l>ἔπλετο; ἦ σύ γε πάγχυ λιλαίεαι αὐτόθ᾽ ὀλέσθαι.</l>
<l>εἰ δὴ μνηστήρων ἐθέλεις καταδῦναι ὅμιλον,</l>
<l>τῶν ὕβρις τε βίη τε σιδήρεον οὐρανὸν ἵκει.</l>
<l n="330">οὔ τοι τοιοίδ᾽ εἰσὶν ὑποδρηστῆρες ἐκείνων,</l>
<l>ἀλλὰ νέοι, χλαίνας εὖ εἱμένοι ἠδὲ χιτῶνας,</l>
<l>αἰεὶ δὲ λιπαροὶ κεφαλὰς καὶ καλὰ πρόσωπα,</l>
<l>οἵ σφιν ὑποδρώωσιν: ἐΰξεστοι δὲ τράπεζαι</l>
<l>σίτου καὶ κρειῶν ἠδ᾽ οἴνου βεβρίθασιν.</l>
<l n="335">ἀλλὰ μέν᾽: οὐ γάρ τίς τοι ἀνιᾶται παρεόντι,</l>
<l>οὔτ᾽ ἐγὼ οὔτε τις ἄλλος ἑταίρων, οἵ μοι ἔασιν.</l>
<l>αὐτὰρ ἐπὴν ἔλθῃσιν Ὀδυσσῆος φίλος υἱός,</l>
<l>κεῖνός σε χλαῖνάν τε χιτῶνά τε εἵματα ἕσσει,</l>
<l>πέμψει δ᾽ ὅππη σε κραδίη θυμός τε κελεύει.</l></q>
<milestone n="340" unit="card" ed="p" />
<l n="340"><milestone unit="para" ed="P" />τὸν δ᾽ ἠμείβετ᾽ ἔπειτα πολύτλας δῖος Ὀδυσσεύς:</l>
<q direct="unspecified"><l>αἴθ᾽ οὕτως, Εὔμαιε, φίλος Διὶ πατρὶ γένοιο</l>
<l>ὡς ἐμοί, ὅττι μ᾽ ἔπαυσας ἄλης καὶ ὀϊζύος αἰνῆς.</l>
<l>πλαγκτοσύνης δ᾽ οὐκ ἔστι κακώτερον ἄλλο βροτοῖσιν:</l>
<l>ἀλλ᾽ ἕνεκ᾽ οὐλομένης γαστρὸς κακὰ κήδε᾽ ἔχουσιν</l>
<l n="345">ἀνέρες,  ὅν τιν᾽ ἵκηται ἄλη καὶ πῆμα καὶ ἄλγος.</l>
<l>νῦν δ᾽ ἐπεὶ ἰσχανάᾳς μεῖναι τέ με κεῖνον ἄνωγας,</l>
<l>εἴπ᾽ ἄγε μοι περὶ μητρὸς Ὀδυσσῆος θείοιο</l>
<l>πατρός θ᾽, ὃν κατέλειπεν ἰὼν ἐπὶ γήραος οὐδῷ,</l>
<l>ἤ που ἔτι ζώουσιν ὑπ᾽ αὐγὰς ἠελίοιο,</l>
<l n="350">ἦ ἤδη τεθνᾶσι καὶ εἰν Ἀΐδαο δόμοισι.</l></q>
<l><milestone unit="para" ed="P" />τὸν δ᾽ αὖτε προσέειπε συβώτης, ὄρχαμος ἀνδρὼν:</l>
<q direct="unspecified"><l>τοιγὰρ ἐγώ τοι, ξεῖνε, μάλ᾽ ἀτρεκέως ἀγορεύσω.</l>
<l>Λαέρτης μὲν ἔτι ζώει, Διὶ δ᾽ εὔχεται αἰεὶ</l>
<l>θυμὸν ἀπὸ μελέων φθίσθαι οἷς ἐν μεγάροισιν:</l>
<l n="355">ἐκπάγλως γὰρ παιδὸς ὀδύρεται οἰχομένοιο</l>
<l>κουριδίης τ᾽ ἀλόχοιο δαΐφρονος, ἥ ἑ μάλιστα</l>
<l>ἤκαχ᾽ ἀποφθιμένη καὶ ἐν ὠμῷ γήραϊ θῆκεν.</l>
<l>ἡ δ᾽ ἄχεϊ οὗ παιδὸς ἀπέφθιτο κυδαλίμοιο,</l>
<l>λευγαλέῳ θανάτῳ, ὡς μὴ θάνοι ὅς τις ἐμοί γε</l>
<l n="360">ἐνθάδε ναιετάων φίλος εἴη καὶ φίλα ἔρδοι.</l>
<l>ὄφρα μὲν οὖν δὴ κείνη ἔην, ἀχέουσά περ ἔμπης,</l>
<l>τόφρα τί μοι φίλον ἔσκε μεταλλῆσαι καὶ ἐρέσθαι,</l>
<l>οὕνεκά μ᾽ αὐτὴ θρέψεν ἅμα Κτιμένῃ τανυπέπλῳ,</l>
<l>θυγατέρ᾽ ἰφθίμῃ, τὴν ὁπλοτάτην τέκε παίδων:</l>
<l n="365">τῇ ὁμοῦ ἐτρεφόμην,  ὀλίγον δέ τί μ᾽ ἧσσον ἐτίμα.</l>
<l>αὐτὰρ ἐπεί ῥ᾽ ἥβην πολυήρατον ἱκόμεθ᾽ ἄμφω,</l>
<l>τὴν μὲν ἔπειτα Σάμηνδ᾽ ἔδοσαν καὶ μυρί᾽ ἕλοντο,</l>
<l>αὐτὰρ ἐμὲ χλαῖνάν τε χιτῶνά τε εἵματ᾽ ἐκείνη</l>
<l>καλὰ μάλ᾽ ἀμφιέσασα, ποσὶν δ᾽ ὑποδήματα δοῦσα</l>
<l n="370">ἀγρόνδε προΐαλλε: φίλει δέ με κηρόθι μᾶλλον.</l>
<l>νῦν δ᾽ ἤδη τούτων ἐπιδεύομαι: ἀλλά μοι αὐτῷ</l>
<l>ἔργον ἀέξουσιν μάκαρες θεοὶ ᾧ ἐπιμίμνω:</l>
<l>τῶν ἔφαγόν τ᾽ ἔπιόν τε καὶ αἰδοίοισιν ἔδωκα.</l>
<l>ἐκ δ᾽ ἄρα δεσποίνης οὐ μείλιχον ἔστιν ἀκοῦσαι</l>
<l n="375">οὔτ᾽ ἔπος οὔτε τι ἔργον,  ἐπεὶ κακὸν ἔμπεσεν οἴκῳ,</l>
<l>ἄνδρες ὑπερφίαλοι: μέγα δὲ δμῶες χατέουσιν</l>
<l>ἀντία δεσποίνης φάσθαι καὶ ἕκαστα πυθέσθαι</l>
<l>καὶ φαγέμεν πιέμεν τε, ἔπειτα δὲ καί τι φέρεσθαι</l>
<l>ἀγρόνδ᾽, οἷά τε θυμὸν ἀεὶ δμώεσσιν ἰαίνει.</l></q>
<milestone n="380" unit="card" ed="p" />
<l n="380"><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>ὢ πόποι,  ὡς ἄρα τυτθὸς ἐών, Εὔμαιε συβῶτα,</l>
<l>πολλὸν ἀπεπλάγχθης σῆς πατρίδος ἠδὲ τοκήων.</l>
<l>ἀλλ᾽ ἄγε μοι τόδε εἰπὲ καὶ ἀτρεκέως κατάλεξον,</l>
<l>ἠὲ διεπράθετο πτόλις ἀνδρῶν εὐρυάγυια,</l>
<l n="385">ᾗ ἔνι ναιετάασκε πατὴρ καὶ πότνια μήτηρ,</l>
<l>ἦ σέ γε μουνωθέντα παρ᾽ οἴεσιν ἢ παρὰ βουσὶν</l>
<l>ἄνδρες δυσμενέες νηυσὶν λάβον ἠδ᾽ ἐπέρασσαν</l>
<l>τοῦδ᾽ ἀνδρὸς πρὸς δώμαθ᾽, ὁ δ᾽ ἄξιον ὦνον ἔδωκε.</l></q>
<l><milestone unit="para" ed="P" />τὸν δ᾽ αὖτε προσέειπε συβώτης, ὄρχαμος ἀνδρῶν:</l>
<q direct="unspecified"><l n="390">ξεῖν᾽,  ἐπεὶ ἂρ δὴ ταῦτά μ᾽ ἀνείρεαι ἠδὲ μεταλλᾷς,</l>
<l>σιγῇ νῦν ξυνίει καὶ τέρπεο, πῖνέ τε οἶνον</l>
<l>ἥμενος. αἵδε δὲ νύκτες ἀθέσφατοι: ἔστι μὲν εὕδειν,</l>
<l>ἔστι δὲ τερπομένοισιν ἀκούειν: οὐδέ τί σε χρή,</l>
<l>πρὶν ὥρη, καταλέχθαι: ἀνίη καὶ πολὺς ὕπνος.</l>
<l n="395">τῶν δ᾽ ἄλλων ὅτινα κραδίη καὶ θυμὸς ἀνώγει,</l>
<l>εὑδέτω ἐξελθών: ἅμα δ᾽ ἠοῖ φαινομένηφι</l>
<l>δειπνήσας ἅμ᾽ ὕεσσιν ἀνακτορίῃσιν ἑπέσθω.</l>
<l>νῶϊ δ᾽ ἐνὶ κλισίῃ πίνοντέ τε δαινυμένω τε</l>
<l>κήδεσιν ἀλλήλων τερπώμεθα λευγαλέοισι,</l>
<l n="400">μνωομένω: μετὰ γάρ τε καὶ ἄλγεσι τέρπεται ἀνήρ,</l>
<l>ὅς τις δὴ μάλα πολλὰ πάθῃ καὶ πόλλ᾽ ἐπαληθῇ.</l>
<l>τοῦτο δέ τοι ἐρέω ὅ μ᾽ ἀνείρεαι ἠδὲ μεταλλᾷς.</l>
<l><milestone unit="para" ed="P" />νῆσός τις Συρίη κικλήσκεται, εἴ που ἀκούεις,</l>
<l>Ὀρτυγίης καθύπερθεν, ὅθι τροπαὶ ἠελίοιο,</l>
<l n="405">οὔ τι περιπληθὴς λίην τόσον,  ἀλλ᾽ ἀγαθὴ μέν,</l>
<l>εὔβοτος, εὔμηλος, οἰνοπληθής, πολύπυρος.</l>
<l>πείνη δ᾽ οὔ ποτε δῆμον ἐσέρχεται, οὐδέ τις ἄλλη</l>
<l>νοῦσος ἐπὶ στυγερὴ πέλεται δειλοῖσι βροτοῖσιν:</l>
<l>ἀλλ᾽ ὅτε γηράσκωσι πόλιν κάτα φῦλ᾽ ἀνθρώπων,</l>
<l n="410">ἐλθὼν ἀργυρότοξος Ἀπόλλων Ἀρτέμιδι ξὺν</l>
<l>οἷς ἀγανοῖς βελέεσσιν ἐποιχόμενος κατέπεφνεν.</l>
<l>ἔνθα δύω πόλιες, δίχα δέ σφισι πάντα δέδασται:</l>
<l>τῇσιν δ᾽ ἀμφοτέρῃσι πατὴρ ἐμὸς ἐμβασίλευε,</l>
<l>Κτήσιος Ὀρμενίδης, ἐπιείκελος ἀθανάτοισιν.</l>
<milestone n="415" unit="card" ed="p" />
<l n="415"><milestone unit="para" ed="P" />ἔνθα δὲ Φοίνικες ναυσίκλυτοι ἤλυθον ἄνδρες,</l>
<l>τρῶκται, μυρί᾽ ἄγοντες ἀθύρματα νηῒ μελαίνῃ.</l>
<l>ἔσκε δὲ πατρὸς ἐμοῖο γυνὴ Φοίνισσ᾽ ἐνὶ οἴκῳ,</l>
<l>καλή τε μεγάλη τε καὶ ἀγλαὰ ἔργα ἰδυῖα:</l>
<l>τὴν δ᾽ ἄρα Φοίνικες πολυπαίπαλοι ἠπερόπευον.</l>
<l n="420">πλυνούσῃ τις πρῶτα μίγη κοίλῃ παρὰ νηῒ</l>
<l>εὐνῇ καὶ φιλότητι, τά τε φρένας ἠπεροπεύει</l>
<l>θηλυτέρῃσι γυναιξί, καὶ ἥ κ᾽ εὐεργὸς ἔῃσιν.</l>
<l>εἰρώτα δὴ ἔπειτα τίς εἴη καὶ πόθεν ἔλθοι:</l>
<l>ἡ δὲ μάλ᾽ αὐτίκα πατρὸς ἐπέφραδεν ὑψερεφὲς δῶ:</l>
<q direct="unspecified"><l n="425"><milestone unit="para" ed="P" />ἐκ μὲν Σιδῶνος πολυχάλκου εὔχομαι εἶναι,</l>
<l>κούρη δ᾽ εἴμ᾽ Ἀρύβαντος ἐγὼ ῥυδὸν ἀφνειοῖο:</l>
<l>ἀλλά μ᾽ ἀνήρπαξαν Τάφιοι ληΐστορες ἄνδρες</l>
<l>ἀγρόθεν ἐρχομένην, πέρασαν δέ τε δεῦρ᾽ ἀγαγόντες</l>
<l>τοῦδ᾽ ἀνδρὸς πρὸς δώμαθ᾽: ὁ δ᾽ ἄξιον ὦνον ἔδωκε.</l></q>
<l n="430"><milestone unit="para" ed="P" />τὴν δ᾽ αὖτε προσέειπεν ἀνήρ, ὃς ἐμίσγετο λάθρη:</l>
<q direct="unspecified"><l>ἦ ῥά κε νῦν πάλιν αὖτις ἅμ᾽ ἡμῖν οἴκαδ᾽ ἕποιο,</l>
<l>ὄφρα ἴδῃ πατρὸς καὶ μητέρος ὑψερεφὲς δῶ</l>
<l>αὐτούς τ᾽; ἦ γὰρ ἔτ᾽ εἰσὶ καὶ ἀφνειοὶ καλέονται.</l></q>
<l><milestone unit="para" ed="P" />τὸν δ᾽ αὖτε προσέειπε γυνὴ καὶ ἀμείβετο μύθῳ:</l>
<q direct="unspecified"><l n="435">εἴη κεν καὶ τοῦτ᾽,  εἴ μοι ἐθέλοιτέ γε, ναῦται,</l>
<l>ὅρκῳ πιστωθῆναι ἀπήμονά μ᾽ οἴκαδ᾽ ἀπάξειν.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἐπώμνυον ὡς ἐκέλευεν.</l>
<l>αὐτὰρ ἐπεί ῥ᾽ ὄμοσάν τε τελεύτησάν τε τὸν ὅρκον,</l>
<l>τοῖς δ᾽ αὖτις μετέειπε γυνὴ καὶ ἀμείβετο μύθῳ:</l>
<q direct="unspecified"><l n="440"><milestone unit="para" ed="P" />σιγῇ νῦν,  μή τίς με προσαυδάτω ἐπέεσσιν</l>
<l>ὑμετέρων ἑτάρων, ξυμβλήμενος ἢ ἐν ἀγυιῇ,</l>
<l>ἤ που ἐπὶ κρήνῃ: μή τις ποτὶ δῶμα γέροντι</l>
<l>ἐλθὼν ἐξείπῃ, ὁ δ᾽ ὀϊσάμενος καταδήσῃ</l>
<l>δεσμῷ ἐν ἀργαλέῳ, ὑμῖν δ᾽ ἐπιφράσσετ᾽ ὄλεθρον.</l>
<l n="445">ἀλλ᾽ ἔχετ᾽ ἐν φρεσὶ μῦθον,  ἐπείγετε δ᾽ ὦνον ὁδαίων.</l>
<l>ἀλλ᾽ ὅτε κεν δὴ νηῦς πλείη βιότοιο γένηται,</l>
<l>ἀγγελίη μοι ἔπειτα θοῶς ἐς δώμαθ᾽ ἱκέσθω:</l>
<l>οἴσω γὰρ καὶ χρυσόν, ὅτις χ᾽ ὑποχείριος ἔλθῃ:</l>
<l>καὶ δέ κεν ἄλλ᾽ ἐπίβαθρον ἐγὼν ἐθέλουσά γε δοίην.</l>
<l n="450">παῖδα γὰρ ἀνδρὸς ἑῆος ἐνὶ μεγάροις ἀτιτάλλω,</l>
<l>κερδαλέον δὴ τοῖον, ἅμα τροχόωντα θύραζε:</l>
<l>τόν κεν ἄγοιμ᾽ ἐπὶ νηός, ὁ δ᾽ ὑμῖν μυρίον ὦνον</l>
<l>ἄλφοι, ὅπῃ περάσητε κατ᾽ ἀλλοθρόους ἀνθρώπους.</l></q>
<milestone n="454" unit="card" ed="p" />
<l><milestone unit="para" ed="P" />ἡ μὲν ἄρ᾽ ὣς εἰποῦσ᾽ ἀπέβη πρὸς δώματα καλά,</l>
<l n="455">οἱ δ᾽ ἐνιαυτὸν ἅπαντα παρ᾽ ἡμῖν αὖθι μένοντες</l>
<l>ἐν νηῒ γλαφυρῇ βίοτον πολὺν ἐμπολόωντο.</l>
<l>ἀλλ᾽ ὅτε δὴ κοίλη νηῦς ἤχθετο τοῖσι νέεσθαι,</l>
<l>καὶ τότ᾽ ἄρ᾽ ἄγγελον ἧκαν, ὃς ἀγγείλειε γυναικί.</l>
<l>ἤλυθ᾽ ἀνὴρ πολύϊδρις ἐμοῦ πρὸς δώματα πατρὸς</l>
<l n="460">χρύσεον ὅρμον ἔχων,  μετὰ δ᾽ ἠλέκτροισιν ἔερτο.</l>
<l>τὸν μὲν ἄρ᾽ ἐν μεγάρῳ δμῳαὶ καὶ πότνια μήτηρ</l>
<l>χερσίν τ᾽ ἀμφαφόωντο καὶ ὀφθαλμοῖσιν ὁρῶντο,</l>
<l>ὦνον ὑπισχόμεναι: ὁ δὲ τῇ κατένευσε σιωπῇ.</l>
<l>ἦ τοι ὁ καννεύσας κοίλην ἐπὶ νῆα βεβήκει,</l>
<l n="465">ἡ δ᾽ ἐμὲ χειρὸς ἑλοῦσα δόμων ἐξῆγε θύραζε.</l>
<l>εὗρε δ᾽ ἐνὶ προδόμῳ ἠμὲν δέπα ἠδὲ τραπέζας</l>
<l>ἀνδρῶν δαιτυμόνων, οἵ μευ πατέρ᾽ ἀμφεπένοντο.</l>
<l>οἱ μὲν ἄρ᾽ ἐς θῶκον πρόμολον, δήμοιό τε φῆμιν,</l>
<l>ἡ δ᾽ αἶψα τρί᾽ ἄλεισα κατακρύψασ᾽ ὑπὸ κόλπῳ</l>
<l n="470">ἔκφερεν: αὐτὰρ ἐγὼν ἑπόμην ἀεσιφροσύνῃσι.</l>
<l>δύσετό τ᾽ ἠέλιος, σκιόωντό τε πᾶσαι ἀγυιαί:</l>
<l>ἡμεῖς δ᾽ ἐς λιμένα κλυτὸν ἤλθομεν ὦκα κιόντες,</l>
<l>ἔνθ᾽ ἄρα Φοινίκων ἀνδρῶν ἦν ὠκύαλος νηῦς.</l>
<l>οἱ μὲν ἔπειτ᾽ ἀναβάντες ἐπέπλεον ὑγρὰ κέλευθα,</l>
<l n="475">νὼ ἀναβησάμενοι: ἐπὶ δὲ Ζεὺς οὖρον ἴαλλεν.</l>
<l>ἑξῆμαρ μὲν ὁμῶς πλέομεν νύκτας τε καὶ ἦμαρ:</l>
<l>ἀλλ᾽ ὅτε δὴ ἕβδομον ἦμαρ ἐπὶ Ζεὺς θῆκε Κρονίων,</l>
<l>τὴν μὲν ἔπειτα γυναῖκα βάλ᾽ Ἄρτεμις ἰοχέαιρα,</l>
<l>ἄντλῳ δ᾽ ἐνδούπησε πεσοῦσ᾽ ὡς εἰναλίη κήξ.</l>
<l n="480">καὶ τὴν μὲν φώκῃσι καὶ ἰχθύσι κύρμα γενέσθαι</l>
<l>ἔκβαλον: αὐτὰρ ἐγὼ λιπόμην ἀκαχήμενος ἦτορ:</l>
<l>τοὺς δ᾽ Ἰθάκῃ ἐπέλασσε φέρων ἄνεμός τε καὶ ὕδωρ,</l>
<l>ἔνθα με Λαέρτης πρίατο κτεάτεσσιν ἑοῖσιν.</l>
<l>οὕτω τήνδε τε γαῖαν ἐγὼν ἴδον ὀφθαλμοῖσι.</l></q>
<l n="485">τὸν δ᾽ αὖ διογενὴς Ὀδυσεὺς ἠμείβετο μύθῳ:</l>
<q direct="unspecified"><l>Εὔμαι᾽, ἦ μάλα δή μοι ἐνὶ φρεσὶ θυμὸν ὄρινας</l>
<l>ταῦτα ἕκαστα λέγων, ὅσα δὴ πάθες ἄλγεα θυμῷ.</l>
<l>ἀλλ᾽ ἦ τοι σοὶ μὲν παρὰ καὶ κακῷ ἐσθλὸν ἔθηκε</l>
<l>Ζεύς, ἐπεὶ ἀνδρὸς δώματ᾽ ἀφίκεο πολλὰ μογήσας</l>
<l n="490">ἠπίου,  ὃς δή τοι παρέχει βρῶσίν τε πόσιν τε</l>
<l>ἐνδυκέως, ζώεις δ᾽ ἀγαθὸν βίον: αὐτὰρ ἐγώ γε</l>
<l>πολλὰ βροτῶν ἐπὶ ἄστε᾽ ἀλώμενος ἐνθάδ᾽ ἱκάνω.</l></q>
<milestone n="493" unit="card" ed="p" />
<l><milestone unit="para" ed="P" />ὣς οἱ μὲν τοιαῦτα πρὸς ἀλλήλους ἀγόρευον,</l>
<l>καδδραθέτην δ᾽ οὐ πολλὸν ἐπὶ χρόνον, ἀλλὰ μίνυνθα:</l>
<l n="495">αἶψα γὰρ Ἠὼς ἦλθεν ἐΰθρονος.  οἱ δ᾽ ἐπὶ χέρσου</l>
<l>Τηλεμάχου ἕταροι λύον ἱστία, κὰδ δ᾽ ἕλον ἱστὸν</l>
<l>καρπαλίμως, τὴν δ᾽ εἰς ὅρμον προέρυσσαν ἐρετμοῖς:</l>
<l>ἐκ δ᾽ εὐνὰς ἔβαλον, κατὰ δὲ πρυμνήσι᾽ ἔδησαν:</l>
<l>ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης,</l>
<l n="500">δεῖπνόν τ᾽ ἐντύνοντο κερῶντό τε αἴθοπα οἶνον.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>τοῖσι δὲ Τηλέμαχος πεπνυμένος ἤρχετο μύθων:</l>
<q direct="unspecified"><l><milestone unit="para" ed="P" />ὑμεῖς μὲν νῦν ἄστυδ᾽ ἐλαύνετε νῆα μέλαιναν,</l>
<l>αὐτὰρ ἐγὼν ἀγροὺς ἐπιείσομαι ἠδὲ βοτῆρας:</l>
<l n="505">ἑσπέριος δ᾽ εἰς ἄστυ ἰδὼν ἐμὰ ἔργα κάτειμι.</l>
<l>ἠῶθεν δέ κεν ὔμμιν ὁδοιπόριον παραθείμην,</l>
<l>δαῖτ᾽ ἀγαθὴν κρειῶν τε καὶ οἴνου ἡδυπότοιο.</l></q>
<l><milestone unit="para" ed="P" />τὸν δ᾽ αὖτε προσέειπε Θεοκλύμενος θεοειδής:</l>
<q direct="unspecified"><l>πῆ γὰρ ἐγώ, φίλε τέκνον, ἴω; τεῦ δώμαθ᾽ ἵκωμαι</l>
<l n="510">ἀνδρῶν οἳ κραναὴν Ἰθάκην κάτα κοιρανέουσιν;</l>
<l>ἦ ἰθὺς σῆς μητρὸς ἴω καὶ σοῖο δόμοιο;</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>ἄλλως μέν σ᾽ ἂν ἐγώ γε καὶ ἡμέτερόνδε κελοίμην</l>
<l>ἔρχεσθ᾽: οὐ γάρ τι ξενίων ποθή: ἀλλὰ σοὶ αὐτῷ</l>
<l n="515">χεῖρον,  ἐπεί τοι ἐγὼ μὲν ἀπέσσομαι, οὐδέ σε μήτηρ</l>
<l>ὄψεται: οὐ μὲν γάρ τι θαμὰ μνηστῆρσ᾽ ἐνὶ οἴκῳ</l>
<l>φαίνεται, ἀλλ᾽ ἀπὸ τῶν ὑπερωΐῳ ἱστὸν ὑφαίνει.</l>
<l>ἀλλά τοι ἄλλον φῶτα πιφαύσκομαι ὅν κεν ἵκοιο,</l>
<l>Εὐρύμαχον, Πολύβοιο δαΐφρονος ἀγλαὸν υἱόν,</l>
<l n="520">τὸν νῦν ἶσα θεῷ Ἰθακήσιοι εἰσορόωσι:</l>
<l>καὶ γὰρ πολλὸν ἄριστος ἀνὴρ μέμονέν τε μάλιστα</l>
<l>μητέρ᾽ ἐμὴν γαμέειν καὶ Ὀδυσσῆος γέρας ἕξειν.</l>
<l>ἀλλὰ τά γε Ζεὺς οἶδεν Ὀλύμπιος, αἰθέρι ναίων,</l>
<l>εἴ κέ σφι πρὸ γάμοιο τελευτήσει κακὸν ἦμαρ.</l></q>
<milestone n="525" unit="card" ed="p" />
<l n="525"><milestone unit="para" ed="P" />ὣς ἄρα οἱ εἰπόντι ἐπέπτατο δεξιὸς ὄρνις,</l>
<l>κίρκος, Ἀπόλλωνος ταχὺς ἄγγελος: ἐν δὲ πόδεσσι</l>
<l>τίλλε πέλειαν ἔχων, κατὰ δὲ πτερὰ χεῦεν ἔραζε</l>
<l>μεσσηγὺς νηός τε καὶ αὐτοῦ Τηλεμάχοιο.</l>
<l>τὸν δὲ Θεοκλύμενος ἑτάρων ἀπονόσφι καλέσσας</l>
<l n="530">ἔν τ᾽ ἄρα οἱ φῦ χειρὶ ἔπος τ᾽ ἔφατ᾽ ἔκ τ᾽ ὀνόμαζε:</l>
<q direct="unspecified"><l><milestone unit="para" ed="P" />Τηλέμαχ᾽, οὔ τοι ἄνευ θεοῦ ἔπτατο δεξιὸς ὄρνις</l>
<l>ἔγνων γάρ μιν ἐσάντα ἰδὼν οἰωνὸν ἐόντα.</l>
<l>ὑμετέρου δ᾽ οὐκ ἔστι γένος βασιλεύτερον ἄλλο</l>
<l>ἐν δήμῳ Ἰθάκης, ἀλλ᾽ ὑμεῖς καρτεροὶ αἰεί.</l></q>
<l n="535">τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>αἲ γὰρ τοῦτο, ξεῖνε, ἔπος τετελεσμένον εἴη:</l>
<l>τῷ κε τάχα γνοίης φιλότητά τε πολλά τε δῶρα</l>
<l>ἐξ ἐμεῦ, ὡς ἄν τίς σε συναντόμενος μακαρίζοι.</l></q>
<l><milestone unit="para" ed="P" />ἦ καὶ Πείραιον προσεφώνεε, πιστὸν ἑταῖρον:</l>
<q direct="unspecified"><l n="540">Πείραιε Κλυτίδη,  σὺ δέ μοι τά περ ἄλλα μάλιστα</l>
<l>πείθῃ ἐμῶν ἑτάρων, οἵ μοι Πύλον εἰς ἅμ᾽ ἕποντο:</l>
<l>καὶ νῦν μοι τὸν ξεῖνον ἄγων ἐν δώμασι σοῖσιν</l>
<l>ἐνδυκέως φιλέειν καὶ τιέμεν, εἰς ὅ κεν ἔλθω.</l></q>
<l><milestone unit="para" ed="P" />τὸν δ᾽ αὖ Πείραιος δουρικλυτὸς ἀντίον ηὔδα:</l>
<q direct="unspecified"><l n="545">Τηλέμαχ᾽, εἰ γάρ κεν σὺ πολὺν χρόνον ἐνθάδε μίμνοι,</l>
<l>τόνδε τ᾽ ἐγὼ κομιῶ,  ξενίων δέ οἱ οὐ ποθὴ ἔσται.</l></q>
<l><milestone unit="para" ed="P" />ὣς εἰπὼν ἐπὶ νηὸς ἔβη, ἐκέλευσε δ᾽ ἑταίρους</l>
<l>αὐτούς τ᾽ ἀμβαίνειν ἀνά τε πρυμνήσια λῦσαι.</l>
<l>οἱ δ᾽ αἶψ᾽ εἴσβαινον καὶ ἐπὶ κληῗσι καθῖζον.</l>
<l n="550">Τηλέμαχος δ᾽ ὑπὸ ποσσὶν ἐδήσατο καλὰ πέδιλα,</l>
<l>εἵλετο δ᾽ ἄλκιμον ἔγχος, ἀκαχμένον ὀξέϊ χαλκῷ,</l>
<l>νηὸς ἀπ᾽ ἰκριόφιν: τοὶ δὲ πρυμνήσι᾽ ἔλυσαν.</l>
<l>οἱ μὲν ἀνώσαντες πλέον ἐς πόλιν, ὡς ἐκέλευσε</l>
<l>Τηλέμαχος, φίλος υἱὸς Ὀδυσσῆος θείοιο:</l>
<l n="555">τὸν δ᾽ ὦκα προβιβάντα πόδες φέρον, ὄφρ᾽ ἵκετ᾽ αὐλήν,</l>
<l>ἔνθα οἱ ἦσαν ὕες μάλα μυρίαι, ᾗσι συβώτης</l>
<l>ἐσθλὸς ἐὼν ἐνίαυεν, ἀνάκτεσιν ἤπια εἰδώς,</l>
</div1></body></text></TEI.2>