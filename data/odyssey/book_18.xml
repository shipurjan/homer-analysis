<?xml version="1.0" encoding="utf-8"?>
<TEI.2><text><body><div1 n="18" type="Book" org="uniform" sample="complete">
<milestone n="1" unit="card" ed="p" />
<l>ἦλθε δ᾽ ἐπὶ πτωχὸς πανδήμιος, ὃς κατὰ ἄστυ</l>
<l>πτωχεύεσκ᾽ Ἰθάκης, μετὰ δ᾽ ἔπρεπε γαστέρι μάργῃ</l>
<l>ἀζηχὲς φαγέμεν καὶ πιέμεν: οὐδέ οἱ ἦν ἲς</l>
<l>οὐδὲ βίη, εἶδος δὲ μάλα μέγας ἦν ὁράασθαι.</l>
<l n="5">Ἀρναῖος δ᾽ ὄνομ᾽ ἔσκε: τὸ γὰρ θέτο πότνια μήτηρ</l>
<l>ἐκ γενετῆς: Ἶρον δὲ νέοι κίκλησκον ἅπαντες,</l>
<l>οὕνεκ᾽ ἀπαγγέλλεσκε κιών, ὅτε πού τις ἀνώγοι:</l>
<l>ὅς ῥ᾽ ἐλθὼν Ὀδυσῆα διώκετο οἷο δόμοιο,</l>
<l>καί μιν νεικείων ἔπεα πτερόεντα προσηύδα:</l>
<q direct="unspecified"><l n="10"><milestone unit="para" ed="P" />εἶκε,  γέρον, προθύρου, μὴ δὴ τάχα καὶ ποδὸς ἕλκῃ.</l>
<l>οὐκ ἀΐεις ὅτι δή μοι ἐπιλλίζουσιν ἅπαντες,</l>
<l>ἑλκέμεναι δὲ κέλονται; ἐγὼ δ᾽ αἰσχύνομαι ἔμπης.</l>
<l>ἀλλ᾽ ἄνα, μὴ τάχα νῶϊν ἔρις καὶ χερσὶ γένηται.</l></q>
<l><milestone unit="para" ed="P" />τὸν δ᾽ ἄρ᾽ ὑπόδρα ἰδὼν προσέφη πολύμητις Ὀδυσσεύς:</l>
<q direct="unspecified"><l n="15">δαιμόνι᾽,  οὔτε τί σε ῥέζω κακὸν οὔτ᾽ ἀγορεύω,</l>
<l>οὔτε τινὰ φθονέω δόμεναι καὶ πόλλ᾽ ἀνελόντα.</l>
<l>οὐδὸς δ᾽ ἀμφοτέρους ὅδε χείσεται, οὐδέ τί σε χρὴ</l>
<l>ἀλλοτρίων φθονέειν: δοκέεις δέ μοι εἶναι ἀλήτης</l>
<l>ὥς περ ἐγών, ὄλβον δὲ θεοὶ μέλλουσιν ὀπάζειν.</l>
<l n="20">χερσὶ δὲ μή τι λίην προκαλίζεο,  μή με χολώσῃς,</l>
<l>μή σε γέρων περ ἐὼν στῆθος καὶ χείλεα φύρσω</l>
<l>αἵματος: ἡσυχίη δ᾽ ἂν ἐμοὶ καὶ μᾶλλον ἔτ᾽ εἴη</l>
<l>αὔριον: οὐ μὲν γάρ τί σ᾽ ὑποστρέψεσθαι ὀΐω</l>
<l>δεύτερον ἐς μέγαρον Λαερτιάδεω Ὀδυσῆος.</l></q>
<l n="25">τὸν δὲ χολωσάμενος προσεφώνεεν Ἶρος ἀλήτης:</l>
<q direct="unspecified"><l>ὢ πόποι, ὡς ὁ μολοβρὸς ἐπιτροχάδην ἀγορεύει,</l>
<l>γρηῒ καμινοῖ ἶσος: ὃν ἂν κακὰ μητισαίμην</l>
<l>κόπτων ἀμφοτέρῃσι, χαμαὶ δέ κε πάντας ὀδόντας</l>
<l>γναθμῶν ἐξελάσαιμι συὸς ὣς ληϊβοτείρης.</l>
<l n="30">ζῶσαι νῦν,  ἵνα πάντες ἐπιγνώωσι καὶ οἵδε</l>
<l>μαρναμένους: πῶς δ᾽ ἂν σὺ νεωτέρῳ ἀνδρὶ μάχοιο;</l></q>
<l><milestone unit="para" ed="P" />ὣς οἱ μὲν προπάροιθε θυράων ὑψηλάων</l>
<l>οὐδοῦ ἔπι ξεστοῦ πανθυμαδὸν ὀκριόωντο.</l>
<l>τοῖϊν δὲ ξυνέηχ᾽ ἱερὸν μένος Ἀντινόοιο,</l>
<l n="35">ἡδὺ δ᾽ ἄρ᾽ ἐκγελάσας μετεφώνει μνηστήρεσσιν:</l>
<q direct="unspecified"><l><milestone unit="para" ed="P" />ὦ φίλοι, οὐ μέν πώ τι πάρος τοιοῦτον ἐτύχθη,</l>
<l>οἵην τερπωλὴν θεὸς ἤγαγεν ἐς τόδε δῶμα.</l>
<l>ὁ ξεῖνός τε καὶ Ἶρος ἐρίζετον ἀλλήλοιϊν</l>
<l>χερσὶ μαχέσσασθαι: ἀλλὰ ξυνελάσσομεν ὦκα.</l></q>
<l n="40"><milestone unit="para" ed="P" />ὣς ἔφαθ᾽,  οἱ δ᾽ ἄρα πάντες ἀνήϊξαν γελόωντες,</l>
<l>ἀμφὶ δ᾽ ἄρα πτωχοὺς κακοείμονας ἠγερέθοντο.</l>
<l>τοῖσιν δ᾽ Ἀντίνοος μετέφη, Εὐπείθεος υἱός:</l>
<q direct="unspecified"><l><milestone unit="para" ed="P" />κέκλυτέ μευ, μνηστῆρες ἀγήνορες, ὄφρα τι εἴπω.</l>
<l>γαστέρες αἵδ᾽ αἰγῶν κέατ᾽ ἐν πυρί, τὰς ἐπὶ δόρπῳ</l>
<l n="45">κατθέμεθα κνίσης τε καὶ αἵματος ἐμπλήσαντες:</l>
<l>ὁππότερος δέ κε νικήσῃ κρείσσων τε γένηται,</l>
<l>τάων ἥν κ᾽ ἐθέλῃσιν ἀναστὰς αὐτὸς ἑλέσθω:</l>
<l>αἰεὶ αὖθ᾽ ἡμῖν μεταδαίσεται, οὐδέ τιν᾽ ἄλλον</l>
<l>πτωχὸν ἔσω μίσγεσθαι ἐάσομεν αἰτήσοντα.</l></q>
<milestone n="50" unit="card" ed="p" />
<l n="50"><milestone unit="para" ed="P" />ὣς ἔφατ᾽ Ἀντίνοος,  τοῖσιν δ᾽ ἐπιήνδανε μῦθος.</l>
<l>τοῖς δὲ δολοφρονέων μετέφη πολύμητις Ὀδυσσεύς:</l>
<q direct="unspecified"><l><milestone unit="para" ed="P" />ὦ φίλοι, οὔ πως ἔστι νεωτέρῳ ἀνδρὶ μάχεσθαι</l>
<l>ἄνδρα γέροντα, δύῃ ἀρημένον: ἀλλά με γαστὴρ</l>
<l>ὀτρύνει κακοεργός, ἵνα πληγῇσι δαμείω.</l>
<l n="55">ἀλλ᾽ ἄγε νῦν μοι πάντες ὀμόσσατε καρτερὸν ὅρκον,</l>
<l>μή τις ἐπ᾽ Ἴρῳ ἦρα φέρων ἐμὲ χειρὶ βαρείῃ</l>
<l>πλήξῃ ἀτασθάλλων, τούτῳ δέ με ἶφι δαμάσσῃ.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἀπώμνυον ὡς ἐκέλευεν.</l>
<l>αὐτὰρ ἐπεί ῥ᾽ ὄμοσάν τε τελεύτησάν τε τὸν ὅρκον,</l>
<l n="60">τοῖς δ᾽ αὖτις μετέειφ᾽ ἱερὴ ἲς Τηλεμάχοιο:</l>
<q direct="unspecified"><l><milestone unit="para" ed="P" />ξεῖν᾽, εἴ σ᾽ ὀτρύνει κραδίη καὶ θυμὸς ἀγήνωρ</l>
<l>τοῦτον ἀλέξασθαι, τῶν δ᾽ ἄλλων μή τιν᾽ Ἀχαιῶν</l>
<l>δείδιθ᾽, ἐπεὶ πλεόνεσσι μαχήσεται ὅς κέ σε θείνῃ:</l>
<l>ξεινοδόκος μὲν ἐγών, ἐπὶ δ᾽ αἰνεῖτον βασιλῆες,</l>
<l n="65">Ἀντίνοός τε καὶ Εὐρύμαχος,  πεπνυμένω ἄμφω.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἐπῄνεον: αὐτὰρ Ὀδυσσεὺς</l>
<l>ζώσατο μὲν ῥάκεσιν περὶ μήδεα, φαῖνε δὲ μηροὺς</l>
<l>καλούς τε μεγάλους τε, φάνεν δέ οἱ εὐρέες ὦμοι</l>
<l>στήθεά τε στιβαροί τε βραχίονες: αὐτὰρ Ἀθήνη</l>
<l n="70">ἄγχι παρισταμένη μέλε᾽ ἤλδανε ποιμένι λαῶν.</l>
<l>μνηστῆρες δ᾽ ἄρα πάντες ὑπερφιάλως ἀγάσαντο:</l>
<l>ὧδε δέ τις εἴπεσκεν ἰδὼν ἐς πλησίον ἄλλον:</l>
<q direct="unspecified"><l><milestone unit="para" ed="P" />ἦ τάχα Ἶρος Ἄϊρος ἐπίσπαστον κακὸν ἕξει,</l>
<l>οἵην ἐκ ῥακέων ὁ γέρων ἐπιγουνίδα φαίνει.</l></q>
<l n="75"><milestone unit="para" ed="P" />ὣς ἄρ᾽ ἔφαν,  Ἴρῳ δὲ κακῶς ὠρίνετο θυμός.</l>
<l>ἀλλὰ καὶ ὣς δρηστῆρες ἄγον ζώσαντες ἀνάγκῃ</l>
<l>δειδιότα: σάρκες δὲ περιτρομέοντο μέλεσσιν.</l>
<l>Ἀντίνοος δ᾽ ἐνένιπεν ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l><milestone unit="para" ed="P" />νῦν μὲν μήτ᾽ εἴης, βουγάϊε, μήτε γένοιο,</l>
<l n="80">εἰ δὴ τοῦτόν γε τρομέεις καὶ δείδιας αἰνῶς,</l>
<l>ἄνδρα γέροντα, δύῃ ἀρημένον, ἥ μιν ἱκάνει.</l>
<l>ἀλλ᾽ ἔκ τοι ἐρέω, τὸ δὲ καὶ τετελεσμένον ἔσται:</l>
<l>αἴ κέν σ᾽ οὗτος νικήσῃ κρείσσων τε γένηται,</l>
<l>πέμψω σ᾽ ἤπειρόνδε, βαλὼν ἐν νηὶ μελαίνῃ,</l>
<l n="85">εἰς Ἔχετον βασιλῆα,  βροτῶν δηλήμονα πάντων,</l>
<l>ὅς κ᾽ ἀπὸ ῥῖνα τάμῃσι καὶ οὔατα νηλέϊ χαλκῷ,</l>
<l>μήδεά τ᾽ ἐξερύσας δώῃ κυσὶν ὠμὰ δάσασθαι.</l></q>
<milestone n="88" unit="card" ed="p" />
<l><milestone unit="para" ed="P" />ὣς φάτο, τῷ δ᾽ ἔτι μᾶλλον ὑπὸ τρόμος ἔλλαβε γυῖα.</l>
<l>ἐς μέσσον δ᾽ ἄναγον: τὼ δ᾽ ἄμφω χεῖρας ἀνέσχον.</l>
<l n="90">δὴ τότε μερμήριξε πολύτλας δῖος Ὀδυσσεὺς</l>
<l>ἢ ἐλάσει᾽ ὥς μιν ψυχὴ λίποι αὖθι πεσόντα,</l>
<l>ἦέ μιν ἦκ᾽ ἐλάσειε τανύσσειέν τ᾽ ἐπὶ γαίῃ.</l>
<l>ὧδε δέ οἱ φρονέοντι δοάσσατο κέρδιον εἶναι,</l>
<l>ἦκ᾽ ἐλάσαι, ἵνα μή μιν ἐπιφρασσαίατ᾽ Ἀχαιοί.</l>
<l n="95">δὴ τότ᾽ ἀνασχομένω ὁ μὲν ἤλασε δεξιὸν ὦμον</l>
<l>Ἶρος, ὁ δ᾽ αὐχέν᾽ ἔλασσεν ὑπ᾽ οὔατος, ὀστέα δ᾽ εἴσω</l>
<l>ἔθλασεν: αὐτίκα δ᾽ ἦλθε κατὰ στόμα φοίνιον αἷμα,</l>
<l>κὰδ δ᾽ ἔπεσ᾽ ἐν κονίῃσι μακών, σὺν δ᾽ ἤλασ᾽ ὀδόντας</l>
<l>λακτίζων ποσὶ γαῖαν: ἀτὰρ μνηστῆρες ἀγαυοὶ</l>
<l n="100">χεῖρας ἀνασχόμενοι γέλῳ ἔκθανον.  αὐτὰρ Ὀδυσσεὺς</l>
<l>ἕλκε διὲκ προθύροιο λαβὼν ποδός, ὄφρ᾽ ἵκετ᾽ αὐλήν,</l>
<l>αἰθούσης τε θύρας: καί μιν ποτὶ ἑρκίον αὐλῆς</l>
<l>εἷσεν ἀνακλίνας: σκῆπτρον δέ οἱ ἔμβαλε χειρί,</l>
<l>καί μιν φωνήσας ἔπεα πτερόεντα προσηύδα:</l>
<q direct="unspecified"><l n="105"><milestone unit="para" ed="P" />ἐνταυθοῖ νῦν ἧσο σύας τε κύνας τ᾽ ἀπερύκων,</l>
<l>μηδὲ σύ γε ξείνων καὶ πτωχῶν κοίρανος εἶναι</l>
<l>λυγρὸς ἐών, μή πού τι κακὸν καὶ μεῖζον ἐπαύρῃ.</l></q>
<l><milestone unit="para" ed="P" />ἦ ῥα καὶ ἀμφ᾽ ὤμοισιν ἀεικέα βάλλετο πήρην,</l>
<l>πυκνὰ ῥωγαλέην: ἐν δὲ στρόφος ἦεν ἀορτήρ.</l>
<l n="110">ἂψ δ᾽ ὅ γ᾽ ἐπ᾽ οὐδὸν ἰὼν κατ᾽ ἄρ᾽ ἕζετο: τοὶ δ᾽ ἴσαν εἴσω</l>
<l>ἡδὺ γελώοντες καὶ δεικανόωντ᾽ ἐπέεσσι:</l>
<q direct="unspecified"><l><milestone unit="para" ed="P" />Ζεύς τοι δοίη, ξεῖνε, καὶ ἀθάνατοι θεοὶ ἄλλοι,</l>
<l>ὅττι μάλιστ᾽ ἐθέλεις καί τοι φίλον ἔπλετο θυμῷ,</l>
<l>ὃς τοῦτον τὸν ἄναλτον ἀλητεύειν ἀπέπαυσας</l>
<l n="115">ἐν δήμῳ: τάχα γάρ μιν ἀνάξομεν ἤπειρόνδε</l>
<l>εἰς Ἔχετον βασιλῆα, βροτῶν δηλήμονα πάντων.</l></q>
<l><milestone unit="para" ed="P" />ὣς ἄρ᾽ ἔφαν, χαῖρεν δὲ κλεηδόνι δῖος Ὀδυσσεύς.</l>
<l>Ἀντίνοος δ᾽ ἄρα οἱ μεγάλην παρὰ γαστέρα θῆκεν,</l>
<l>ἐμπλείην κνίσης τε καὶ αἵματος: Ἀμφίνομος δὲ</l>
<l n="120">ἄρτους ἐκ κανέοιο δύω παρέθηκεν ἀείρας</l>
<l>καὶ δέπαϊ χρυσέῳ δειδίσκετο, φώνησέν τε:</l>
<q direct="unspecified"><l><milestone unit="para" ed="P" />χαῖρε, πάτερ ὦ ξεῖνε, γένοιτό τοι ἔς περ ὀπίσσω</l>
<l>ὄλβος: ἀτὰρ μὲν νῦν γε κακοῖς ἔχεαι πολέεσσι.</l></q>
<milestone n="124" unit="card" ed="p" />
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l n="125">Ἀμφίνομ᾽,  ἦ μάλα μοι δοκέεις πεπνυμένος εἶναι:</l>
<l>τοίου γὰρ καὶ πατρός, ἐπεὶ κλέος ἐσθλὸν ἄκουον,</l>
<l>Νῖσον Δουλιχιῆα ἐΰν τ᾽ ἔμεν ἀφνειόν τε:</l>
<l>τοῦ σ᾽ ἔκ φασι γενέσθαι, ἐπητῇ δ᾽ ἀνδρὶ ἔοικας.</l>
<l>τοὔνεκά τοι ἐρέω, σὺ δὲ σύνθεο καί μευ ἄκουσον:</l>
<l n="130">οὐδὲν ἀκιδνότερον γαῖα τρέφει ἀνθρώποιο,</l>
<l>πάντων ὅσσα τε γαῖαν ἔπι πνείει τε καὶ ἕρπει.</l>
<l>οὐ μὲν γάρ ποτέ φησι κακὸν πείσεσθαι ὀπίσσω,</l>
<l>ὄφρ᾽ ἀρετὴν παρέχωσι θεοὶ καὶ γούνατ᾽ ὀρώρῃ:</l>
<l>ἀλλ᾽ ὅτε δὴ καὶ λυγρὰ θεοὶ μάκαρες τελέσωσι,</l>
<l n="135">καὶ τὰ φέρει ἀεκαζόμενος τετληότι θυμῷ:</l>
<l>τοῖος γὰρ νόος ἐστὶν ἐπιχθονίων ἀνθρώπων</l>
<l>οἷον ἐπ᾽ ἦμαρ ἄγησι πατὴρ ἀνδρῶν τε θεῶν τε.</l>
<l>καὶ γὰρ ἐγώ ποτ᾽ ἔμελλον ἐν ἀνδράσιν ὄλβιος εἶναι,</l>
<l>πολλὰ δ᾽ ἀτάσθαλ᾽ ἔρεξα βίῃ καὶ κάρτεϊ εἴκων,</l>
<l n="140">πατρί τ᾽ ἐμῷ πίσυνος καὶ ἐμοῖσι κασιγνήτοισι.</l>
<l>τῷ μή τίς ποτε πάμπαν ἀνὴρ ἀθεμίστιος εἴη,</l>
<l>ἀλλ᾽ ὅ γε σιγῇ δῶρα θεῶν ἔχοι, ὅττι διδοῖεν.</l>
<l>οἷ᾽ ὁρόω μνηστῆρας ἀτάσθαλα μηχανόωντας,</l>
<l>κτήματα κείροντας καὶ ἀτιμάζοντας ἄκοιτιν</l>
<l n="145">ἀνδρός,  ὃν οὐκέτι φημὶ φίλων καὶ πατρίδος αἴης</l>
<l>δηρὸν ἀπέσσεσθαι: μάλα δὲ σχεδόν. ἀλλά σε δαίμων</l>
<l>οἴκαδ᾽ ὑπεξαγάγοι, μηδ᾽ ἀντιάσειας ἐκείνῳ,</l>
<l>ὁππότε νοστήσειε φίλην ἐς πατρίδα γαῖαν:</l>
<l>οὐ γὰρ ἀναιμωτί γε διακρινέεσθαι ὀΐω</l>
<l n="150">μνηστῆρας καὶ κεῖνον,  ἐπεί κε μέλαθρον ὑπέλθῃ.</l></q>
<l><milestone unit="para" ed="P" />ὣς φάτο, καὶ σπείσας ἔπιεν μελιηδέα οἶνον,</l>
<l>ἂψ δ᾽ ἐν χερσὶν ἔθηκε δέπας κοσμήτορι λαῶν.</l>
<l>αὐτὰρ ὁ βῆ διὰ δῶμα φίλον τετιημένος ἦτορ,</l>
<l>νευστάζων κεφαλῇ: δὴ γὰρ κακὸν ὄσσετο θυμός.</l>
<l n="155">ἀλλ᾽ οὐδ᾽ ὣς φύγε κῆρα: πέδησε δὲ καὶ τὸν Ἀθήνη</l>
<l>Τηλεμάχου ὑπὸ χερσὶ καὶ ἔγχεϊ ἶφι δαμῆναι.</l>
<l>ἂψ δ᾽ αὖτις κατ᾽ ἄρ᾽ ἕζετ᾽ ἐπὶ θρόνου ἔνθεν ἀνέστη.</l>
<l><milestone unit="para" ed="P" />τῇ δ᾽ ἄρ᾽ ἐπὶ φρεσὶ θῆκε θεὰ γλαυκῶπις Ἀθήνη,</l>
<l>κούρῃ Ἰκαρίοιο, περίφρονι Πηνελοπείῃ,</l>
<l n="160">μνηστήρεσσι φανῆναι,  ὅπως πετάσειε μάλιστα</l>
<l>θυμὸν μνηστήρων ἰδὲ τιμήεσσα γένοιτο</l>
<l>μᾶλλον πρὸς πόσιός τε καὶ υἱέος ἢ πάρος ἦεν.</l>
<l>ἀχρεῖον δ᾽ ἐγέλασσεν ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l><milestone unit="para" ed="P" />Εὐρυνόμη, θυμός μοι ἐέλδεται, οὔ τι πάρος γε,</l>
<l n="165">μνηστήρεσσι φανῆναι,  ἀπεχθομένοισί περ ἔμπης:</l>
<l>παιδὶ δέ κεν εἴποιμι ἔπος, τό κε κέρδιον εἴη,</l>
<l>μὴ πάντα μνηστῆρσιν ὑπερφιάλοισιν ὁμιλεῖν,</l>
<l>οἵ τ᾽ εὖ μὲν βάζουσι, κακῶς δ᾽ ὄπιθεν φρονέουσι.</l></q>
<milestone n="169" unit="card" ed="p" />
<l><milestone unit="para" ed="P" />τὴν δ᾽ αὖτ᾽ Εὐρυνόμη ταμίη πρὸς μῦθον ἔειπεν:</l>
<q direct="unspecified"><l n="170">ναὶ δὴ ταῦτά γε πάντα,  τέκος, κατὰ μοῖραν ἔειπες.</l>
<l>ἀλλ᾽ ἴθι καὶ σῷ παιδὶ ἔπος φάο μηδ᾽ ἐπίκευθε,</l>
<l>χρῶτ᾽ ἀπονιψαμένη καὶ ἐπιχρίσασα παρειάς:</l>
<l>μηδ᾽ οὕτω δακρύοισι πεφυρμένη ἀμφὶ πρόσωπα</l>
<l>ἔρχευ, ἐπεὶ κάκιον πενθήμεναι ἄκριτον αἰεί.</l>
<l n="175">ἤδη μὲν γάρ τοι παῖς τηλίκος,  ὃν σὺ μάλιστα</l>
<l>ἠρῶ ἀθανάτοισι γενειήσαντα ἰδέσθαι.</l></q>
<l><milestone unit="para" ed="P" />τὴν δ᾽ αὖτε προσέειπε περίφρων Πηνελόπεια:</l>
<q direct="unspecified"><l>Εὐρυνόμη, μὴ ταῦτα παραύδα, κηδομένη περ,</l>
<l>χρῶτ᾽ ἀπονίπτεσθαι καὶ ἐπιχρίεσθαι ἀλοιφῇ:</l>
<l n="180">ἀγλαΐην γὰρ ἐμοί γε θεοί,  τοὶ Ὄλυμπον ἔχουσιν,</l>
<l>ὤλεσαν, ἐξ οὗ κεῖνος ἔβη κοίλῃς ἐνὶ νηυσίν.</l>
<l>ἀλλά μοι Αὐτονόην τε καὶ Ἱπποδάμειαν ἄνωχθι</l>
<l>ἐλθέμεν, ὄφρα κέ μοι παρστήετον ἐν μεγάροισιν:</l>
<l>οἴη δ᾽ οὐκ εἴσειμι μετ᾽ ἀνέρας: αἰδέομαι γάρ.</l></q>
<l n="185"><milestone unit="para" ed="P" />ὣς ἄρ᾽ ἔφη,  γρηῢς δὲ διὲκ μεγάροιο βεβήκει</l>
<l>ἀγγελέουσα γυναιξὶ καὶ ὀτρυνέουσα νέεσθαι.</l>
<l><milestone unit="para" ed="P" />ἔνθ᾽ αὖτ᾽ ἄλλ᾽ ἐνόησε θεὰ γλαυκῶπις Ἀθήνη:</l>
<l>κούρῃ Ἰκαρίοιο κατὰ γλυκὺν ὕπνον ἔχευεν,</l>
<l>εὗδε δ᾽ ἀνακλινθεῖσα, λύθεν δέ οἱ ἅψεα πάντα</l>
<l n="190">αὐτοῦ ἐνὶ κλιντῆρι: τέως δ᾽ ἄρα δῖα θεάων</l>
<l>ἄμβροτα δῶρα δίδου, ἵνα μιν θησαίατ᾽ Ἀχαιοί.</l>
<l>κάλλεϊ μέν οἱ πρῶτα προσώπατα καλὰ κάθηρεν</l>
<l>ἀμβροσίῳ, οἵῳ περ ἐϋστέφανος Κυθέρεια</l>
<l>χρίεται, εὖτ᾽ ἂν ἴῃ Χαρίτων χορὸν ἱμερόεντα:</l>
<l n="195">καί μιν μακροτέρην καὶ πάσσονα θῆκεν ἰδέσθαι,</l>
<l>λευκοτέρην δ᾽ ἄρα μιν θῆκε πριστοῦ ἐλέφαντος.</l>
<l>ἡ μὲν ἄρ᾽ ὣς ἔρξασ᾽ ἀπεβήσετο δῖα θεάων,</l>
<l>ἦλθον δ᾽ ἀμφίπολοι λευκώλενοι ἐκ μεγάροιο</l>
<l>φθόγγῳ ἐπερχόμεναι: τὴν δὲ γλυκὺς ὕπνος ἀνῆκε,</l>
<l n="200">καί ῥ᾽ ἀπομόρξατο χερσὶ παρειὰς φώνησέν τε:</l>
<q direct="unspecified"><l><milestone unit="para" ed="P" />ἦ με μάλ᾽ αἰνοπαθῆ μαλακὸν περὶ κῶμ᾽ ἐκάλυψεν.</l>
<l>αἴθε μοι ὣς μαλακὸν θάνατον πόροι Ἄρτεμις ἁγνὴ</l>
<l>αὐτίκα νῦν, ἵνα μηκέτ᾽ ὀδυρομένη κατὰ θυμὸν</l>
<l>αἰῶνα φθινύθω, πόσιος ποθέουσα φίλοιο</l>
<l n="205">παντοίην ἀρετήν,  ἐπεὶ ἔξοχος ἦεν Ἀχαιῶν.</l></q>
<milestone n="206" unit="card" ed="p" />
<l><milestone unit="para" ed="P" />ὣς φαμένη κατέβαιν᾽ ὑπερώϊα σιγαλόεντα,</l>
<l>οὐκ οἴη: ἅμα τῇ γε καὶ ἀμφίπολοι δύ᾽ ἕποντο.</l>
<l>ἡ δ᾽ ὅτε δὴ μνηστῆρας ἀφίκετο δῖα γυναικῶν,</l>
<l>στῆ ῥα παρὰ σταθμὸν τέγεος πύκα ποιητοῖο,</l>
<l n="210">ἄντα παρειάων σχομένη λιπαρὰ κρήδεμνα:</l>
<l>ἀμφίπολος δ᾽ ἄρα οἱ κεδνὴ ἑκάτερθε παρέστη.</l>
<l>τῶν δ᾽ αὐτοῦ λύτο γούνατ᾽, ἔρῳ δ᾽ ἄρα θυμὸν ἔθελχθεν,</l>
<l>πάντες δ᾽ ἠρήσαντο παραὶ λεχέεσσι κλιθῆναι.</l>
<l>ἡ δ᾽ αὖ Τηλέμαχον προσεφώνεεν, ὃν φίλον υἱόν:</l>
<q direct="unspecified"><l n="215"><milestone unit="para" ed="P" />Τηλέμαχ᾽,  οὐκέτι τοι φρένες ἔμπεδοι οὐδὲ νόημα:</l>
<l>παῖς ἔτ᾽ ἐὼν καὶ μᾶλλον ἐνὶ φρεσὶ κέρδε᾽ ἐνώμας:</l>
<l>νῦν δ᾽, ὅτε δὴ μέγας ἐσσὶ καὶ ἥβης μέτρον ἱκάνεις,</l>
<l>καί κέν τις φαίη γόνον ἔμμεναι ὀλβίου ἀνδρός,</l>
<l>ἐς μέγεθος καὶ κάλλος ὁρώμενος, ἀλλότριος φώς,</l>
<l n="220">οὐκέτι τοι φρένες εἰσὶν ἐναίσιμοι οὐδὲ νόημα.</l>
<l>οἷον δὴ τόδε ἔργον ἐνὶ μεγάροισιν ἐτύχθη,</l>
<l>ὃς τὸν ξεῖνον ἔασας ἀεικισθήμεναι οὕτως.</l>
<l>πῶς νῦν, εἴ τι ξεῖνος ἐν ἡμετέροισι δόμοισιν</l>
<l>ἥμενος ὧδε πάθοι ῥυστακτύος ἐξ ἀλεγεινῆς;</l>
<l n="225">σοί κ᾽ αἶσχος λώβη τε μετ᾽ ἀνθρώποισι πέλοιτο.</l></q>
<l><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>μῆτερ ἐμή, τὸ μὲν οὔ σε νεμεσσῶμαι κεχολῶσθαι:</l>
<l>αὐτὰρ ἐγὼ θυμῷ νοέω καὶ οἶδα ἕκαστα,</l>
<l>ἐσθλά τε καὶ τὰ χέρεια: πάρος δ᾽ ἔτι νήπιος ἦα.</l>
<l n="230">ἀλλά τοι οὐ δύναμαι πεπνυμένα πάντα νοῆσαι:</l>
<l>ἐκ γάρ με πλήσσουσι παρήμενοι ἄλλοθεν ἄλλος</l>
<l>οἵδε κακὰ φρονέοντες, ἐμοὶ δ᾽ οὐκ εἰσὶν ἀρωγοί.</l>
<l>οὐ μέν τοι ξείνου γε καὶ Ἴρου μῶλος ἐτύχθη</l>
<l>μνηστήρων ἰότητι, βίῃ δ᾽ ὅ γε φέρτερος ἦεν.</l>
<l n="235">αἲ γάρ,  Ζεῦ τε πάτερ καὶ Ἀθηναίη καὶ Ἄπολλον,</l>
<l>οὕτω νῦν μνηστῆρες ἐν ἡμετέροισι δόμοισι</l>
<l>νεύοιεν κεφαλὰς δεδμημένοι, οἱ μὲν ἐν αὐλῇ,</l>
<l>οἱ δ᾽ ἔντοσθε δόμοιο, λελῦτο δὲ γυῖα ἑκάστου,</l>
<l>ὡς νῦν Ἶρος κεῖνος ἐπ᾽ αὐλείῃσι θύρῃσιν</l>
<l n="240">ἧσται νευστάζων κεφαλῇ,  μεθύοντι ἐοικώς,</l>
<l>οὐδ᾽ ὀρθὸς στῆναι δύναται ποσὶν οὐδὲ νέεσθαι</l>
<l>οἴκαδ᾽, ὅπη οἱ νόστος, ἐπεὶ φίλα γυῖα λέλυνται.</l></q>
<l><milestone unit="para" ed="P" />ὣς οἱ μὲν τοιαῦτα πρὸς ἀλλήλους ἀγόρευον:</l>
<l>Εὐρύμαχος δ᾽ ἐπέεσσι προσηύδα Πηνελόπειαν:</l>
<q direct="unspecified"><l n="245"><milestone unit="para" ed="P" />κούρη Ἰκαρίοιο,  περίφρον Πηνελόπεια,</l>
<l>εἰ πάντες σε ἴδοιεν ἀν᾽ Ἴασον Ἄργος Ἀχαιοί,</l>
<l>πλέονές κε μνηστῆρες ἐν ὑμετέροισι δόμοισιν</l>
<l>ἠῶθεν δαινύατ᾽, ἐπεὶ περίεσσι γυναικῶν</l>
<l>εἶδός τε μέγεθός τε ἰδὲ φρένας ἔνδον ἐΐσας.</l></q>
<milestone n="250" unit="card" ed="p" />
<l n="250"><milestone unit="para" ed="P" />τὸν δ᾽ ἠμείβετ᾽ ἔπειτα περίφρων Πηνελόπεια:</l>
<q direct="unspecified"><l>Εὐρύμαχ᾽, ἦ τοι ἐμὴν ἀρετὴν εἶδός τε δέμας τε</l>
<l>ὤλεσαν ἀθάνατοι, ὅτε Ἴλιον εἰσανέβαινον</l>
<l>Ἀργεῖοι, μετὰ τοῖσι δ᾽ ἐμὸς πόσις ᾖεν Ὀδυσσεύς.</l>
<l>εἰ κεῖνός γ᾽ ἐλθὼν τὸν ἐμὸν βίον ἀμφιπολεύοι,</l>
<l n="255">μεῖζόν κε κλέος εἴη ἐμὸν καὶ κάλλιον οὕτως.</l>
<l>νῦν δ᾽ ἄχομαι: τόσα γάρ μοι ἐπέσσευεν κακὰ δαίμων.</l>
<l>ἦ μὲν δὴ ὅτε τ᾽ ᾖε λιπὼν κάτα πατρίδα γαῖαν,</l>
<l>δεξιτερὴν ἐπὶ καρπῷ ἑλὼν ἐμὲ χεῖρα προσηύδα:</l>
<q direct="unspecified"><l><milestone unit="para" ed="P" />ὦ γύναι, οὐ γὰρ ὀΐω ἐϋκνήμιδας Ἀχαιοὺς</l>
<l n="260">ἐκ Τροίης εὖ πάντας ἀπήμονας ἀπονέεσθαι:</l>
<l>καὶ γὰρ Τρῶάς φασι μαχητὰς ἔμμεναι ἄνδρας,</l>
<l>ἠμὲν ἀκοντιστὰς ἠδὲ ῥυτῆρας ὀϊστῶν</l>
<l>ἵππων τ᾽ ὠκυπόδων ἐπιβήτορας, οἵ κε τάχιστα</l>
<l>ἔκριναν μέγα νεῖκος ὁμοιΐου πολέμοιο.</l>
<l n="265">τῷ οὐκ οἶδ᾽ ἤ κέν μ᾽ ἀνέσει θεός,  ἦ κεν ἁλώω</l>
<l>αὐτοῦ ἐνὶ Τροίῃ: σοὶ δ᾽ ἐνθάδε πάντα μελόντων.</l>
<l>μεμνῆσθαι πατρὸς καὶ μητέρος ἐν μεγάροισιν</l>
<l>ὡς νῦν, ἢ ἔτι μᾶλλον ἐμεῦ ἀπονόσφιν ἐόντος:</l>
<l>αὐτὰρ ἐπὴν δὴ παῖδα γενειήσαντα ἴδηαι,</l>
<l n="270">γήμασθ᾽ ᾧ κ᾽ ἐθέλῃσθα,  τεὸν κατὰ δῶμα λιποῦσα.</l></q>
<l><milestone unit="para" ed="P" />κεῖνος τὼς ἀγόρευε: τὰ δὴ νῦν πάντα τελεῖται.</l>
<l>νὺξ δ᾽ ἔσται ὅτε δὴ στυγερὸς γάμος ἀντιβολήσει</l>
<l>οὐλομένης ἐμέθεν, τῆς τε Ζεὺς ὄλβον ἀπηύρα.</l>
<l>ἀλλὰ τόδ᾽ αἰνὸν ἄχος κραδίην καὶ θυμὸν ἱκάνει:</l>
<l n="275">μνηστήρων οὐχ ἥδε δίκη τὸ πάροιθε τέτυκτο:</l>
<l>οἵ τ᾽ ἀγαθήν τε γυναῖκα καὶ ἀφνειοῖο θύγατρα</l>
<l>μνηστεύειν ἐθέλωσι καὶ ἀλλήλοις ἐρίσωσιν,</l>
<l>αὐτοὶ τοί γ᾽ ἀπάγουσι βόας καὶ ἴφια μῆλα,</l>
<l>κούρης δαῖτα φίλοισι, καὶ ἀγλαὰ δῶρα διδοῦσιν:</l>
<l n="280">ἀλλ᾽ οὐκ ἀλλότριον βίοτον νήποινον ἔδουσιν.</l></q>
<l><milestone unit="para" ed="P" />ὣς φάτο, γήθησεν δὲ πολύτλας δῖος Ὀδυσσεύς,</l>
<l>οὕνεκα τῶν μὲν δῶρα παρέλκετο, θέλγε δὲ θυμὸν</l>
<l>μειλιχίοις ἐπέεσσι, νόος δέ οἱ ἄλλα μενοίνα.</l>
<l><milestone unit="para" ed="P" />τὴν δ᾽ αὖτ᾽ Ἀντίνοος προσέφη, Εὐπείθεος υἱός,</l>
<q direct="unspecified"><l n="285">κούρη Ἰκαρίοιο,  περίφρον Πηνελόπεια,</l>
<l>δῶρα μὲν ὅς κ᾽ ἐθέλῃσιν Ἀχαιῶν ἐνθάδ᾽ ἐνεῖκαι,</l>
<l>δέξασθ᾽. οὐ γὰρ καλὸν ἀνήνασθαι δόσιν ἐστίν:</l>
<l>ἡμεῖς δ᾽ οὔτ᾽ ἐπὶ ἔργα πάρος γ᾽ ἴμεν οὔτε πῃ ἄλλῃ,</l>
<l>πρίν γέ σε τῷ γήμασθαι Ἀχαιῶν ὅς τις ἄριστος.</l></q>
<milestone n="290" unit="card" ed="p" />
<l n="290"><milestone unit="para" ed="P" />ὣς ἔφατ᾽ Ἀντίνοος,  τοῖσιν δ᾽ ἐπιήνδανε μῦθος:</l>
<l>δῶρα δ᾽ ἄρ᾽ οἰσέμεναι πρόεσαν κήρυκα ἕκαστος.</l>
<l>Ἀντινόῳ μὲν ἔνεικε μέγαν περικαλλέα πέπλον,</l>
<l>ποικίλον: ἐν δ᾽ ἀρ᾽ ἔσαν περόναι δυοκαίδεκα πᾶσαι</l>
<l>χρύσειαι, κληῗσιν ἐϋγνάμπτοις ἀραρυῖαι.</l>
<l n="295">ὅρμον δ᾽ Εὐρυμάχῳ πολυδαίδαλον αὐτίκ᾽ ἔνεικε.</l>
<l>χρύσεον, ἠλέκτροισιν ἐερμένον ἠέλιον ὥς.</l>
<l>ἕρματα δ᾽ Εὐρυδάμαντι δύω θεράποντες ἔνεικαν,</l>
<l>τρίγληνα μορόεντα: χάρις δ᾽ ἀπελάμπετο πολλή.</l>
<l>ἐκ δ᾽ ἄρα Πεισάνδροιο Πολυκτορίδαο ἄνακτος</l>
<l n="300">ἴσθμιον ἤνεικεν θεράπων,  περικαλλὲς ἄγαλμα.</l>
<l>ἄλλο δ᾽ ἄρ᾽ ἄλλος δῶρον Ἀχαιῶν καλὸν ἔνεικεν.</l>
<l>ἡ μὲν ἔπειτ᾽ ἀνέβαιν᾽ ὑπερώϊα δῖα γυναικῶν,</l>
<l>τῇ δ᾽ ἄρ᾽ ἅμ᾽ ἀμφίπολοι ἔφερον περικαλλέα δῶρα</l>
<l><milestone unit="para" ed="P" />οἱ δ᾽ εἰς ὀρχηστύν τε καὶ ἱμερόεσσαν ἀοιδὴν</l>
<l n="305">τρεψάμενοι τέρποντο,  μένον δ᾽ ἐπὶ ἕσπερον ἐλθεῖν.</l>
<l>τοῖσι δὲ τερπομένοισι μέλας ἐπὶ ἕσπερος ἦλθεν.</l>
<l>αὐτίκα λαμπτῆρας τρεῖς ἵστασαν ἐν μεγάροισιν,</l>
<l>ὄφρα φαείνοιεν: περὶ δὲ ξύλα κάγκανα θῆκαν,</l>
<l>αὖα πάλαι, περίκηλα, νέον κεκεασμένα χαλκῷ,</l>
<l n="310">καὶ δαΐδας μετέμισγον: ἀμοιβηδὶς δ᾽ ἀνέφαινον</l>
<l>δμῳαὶ Ὀδυσσῆος ταλασίφρονος. αὐτὰρ ὁ τῇσιν</l>
<l>αὐτὸς διογενῆς μετέφη πολύμητις Ὀδυσσεύς:</l>
<q direct="unspecified"><l><milestone unit="para" ed="P" />δμῳαὶ Ὀδυσσῆος, δὴν οἰχομένοιο ἄνακτος,</l>
<l>ἔρχεσθε πρὸς δώμαθ᾽, ἵν᾽ αἰδοίη βασίλεια:</l>
<l n="315">τῇ δὲ παρ᾽ ἠλάκατα στροφαλίζετε,  τέρπετε δ᾽ αὐτὴν</l>
<l>ἥμεναι ἐν μεγάρῳ, ἢ εἴρια πείκετε χερσίν:</l>
<l>αὐτὰρ ἐγὼ τούτοισι φάος πάντεσσι παρέξω.</l>
<l>ἤν περ γάρ κ᾽ ἐθέλωσιν ἐΰθρονον Ἠῶ μίμνειν,</l>
<l>οὔ τί με νικήσουσι: πολυτλήμων δὲ μάλ᾽ εἰμί.</l></q>
<l n="320"><milestone unit="para" ed="P" />ὣς ἔφαθ᾽,  αἱ δ᾽ ἐγέλασσαν, ἐς ἀλλήλας δὲ ἴδοντο.</l>
<l>τὸν δ᾽ αἰσχρῶς ἐνένιπε Μελανθὼ καλλιπάρῃος,</l>
<l>τὴν Δολίος μὲν ἔτικτε, κόμισσε δὲ Πηνελόπεια,</l>
<l>παῖδα δὲ ὣς ἀτίταλλε, δίδου δ᾽ ἄρ᾽ ἀθύρματα θυμῷ:</l>
<l>ἀλλ᾽ οὐδ᾽ ὣς ἔχε πένθος ἐνὶ φρεσὶ Πηνελοπείης,</l>
<l n="325">ἀλλ᾽ ἥ γ᾽ Εὐρυμάχῳ μισγέσκετο καὶ φιλέεσκεν.</l>
<l>ἥ ῥ᾽ Ὀδυσῆ᾽ ἐνένιπεν ὀνειδείοις ἐπέεσσιν:</l>
<q direct="unspecified"><l><milestone unit="para" ed="P" />ξεῖνε τάλαν, σύ γέ τις φρένας ἐκπεπαταγμένος ἐσσί,</l>
<l>οὐδ᾽ ἐθέλεις εὕδειν χαλκήϊον ἐς δόμον ἐλθών,</l>
<l>ἠέ που ἐς λέσχην, ἀλλ᾽ ἐνθάδε πόλλ᾽ ἀγορεύεις,</l>
<l n="330">θαρσαλέως πολλοῖσι μετ᾽ ἀνδράσιν,  οὐδέ τι θυμῷ</l>
<l>ταρβεῖς: ἦ ῥά σε οἶνος ἔχει φρένας, ἤ νύ τοι αἰεὶ</l>
<l>τοιοῦτος νόος ἐστίν: ὃ καὶ μεταμώνια βάζεις.</l>
<l>ἦ ἀλύεις, ὅτι Ἶρον ἐνίκησας τὸν ἀλήτην;</l>
<l>μή τίς τοι τάχα Ἴρου ἀμείνων ἄλλος ἀναστῇ,</l>
<l n="335">ὅς τίς σ᾽ ἀμφὶ κάρη κεκοπὼς χερσὶ στιβαρῇσι</l>
<l>δώματος ἐκπέμψῃσι, φορύξας αἵματι πολλῷ.</l></q>
<milestone n="337" unit="card" ed="p" />
<l><milestone unit="para" ed="P" />τὴν δ᾽ ἄρ᾽ ὑπόδρα ἰδὼν προσέφη πολύμητις Ὀδυσσεύς:</l>
<q direct="unspecified"><l>ἦ τάχα Τηλεμάχῳ ἐρέω, κύον, οἷ᾽ ἀγορεύεις,</l>
<l>κεῖσ᾽ ἐλθών, ἵνα σ᾽ αὖθι διὰ μελεϊστὶ τάμῃσιν.</l></q>
<l n="340"><milestone unit="para" ed="P" />ὣς εἰπὼν ἐπέεσσι διεπτοίησε γυναῖκας.</l>
<l>βὰν δ᾽ ἴμεναι διὰ δῶμα, λύθεν δ᾽ ὑπὸ γυῖα ἑκάστης</l>
<l>ταρβοσύνῃ: φὰν γάρ μιν ἀληθέα μυθήσασθαι.</l>
<l>αὐτὰρ ὁ πὰρ λαμπτῆρσι φαείνων αἰθομένοισιν</l>
<l>ἑστήκειν ἐς πάντας ὁρώμενος: ἄλλα δέ οἱ κῆρ</l>
<l n="345">ὥρμαινε φρεσὶν ᾗσιν,  ἅ ῥ᾽ οὐκ ἀτέλεστα γένοντο.</l>
<l><milestone unit="para" ed="P" />μνηστῆρας δ᾽ οὐ πάμπαν ἀγήνορας εἴα Ἀθήνη</l>
<l>λώβης ἴσχεσθαι θυμαλγέος, ὄφρ᾽ ἔτι μᾶλλον</l>
<l>δύη ἄχος κραδίην Λαερτιάδεω Ὀδυσῆος.</l>
<l>τοῖσιν δ᾽ Εὐρύμαχος, Πολύβου πάϊς, ἦρχ᾽ ἀγορεύειν,</l>
<l n="350">κερτομέων Ὀδυσῆα: γέλω δ᾽ ἑτάροισιν ἔτευχε.</l>
<q direct="unspecified"><l><milestone unit="para" ed="P" />κέκλυτέ μευ, μνηστῆρες ἀγακλειτῆς βασιλείης,</l>
<l>ὄφρ᾽ εἴπω τά με θυμὸς ἐνὶ στήθεσσι κελεύει.</l>
<l>οὐκ ἀθεεὶ ὅδ᾽ ἀνὴρ Ὀδυσήϊον ἐς δόμον ἵκει:</l>
<l>ἔμπης μοι δοκέει δαίδων σέλας ἔμμεναι αὐτοῦ</l>
<l n="355">κὰκ κεφαλῆς,  ἐπεὶ οὔ οἱ ἔνι τρίχες οὐδ᾽ ἠβαιαί.</l></q>
<l><milestone unit="para" ed="P" />ἦ ῥ᾽, ἅμα τε προσέειπεν Ὀδυσσῆα πτολίπορθον:</l>
<q direct="unspecified"><l>ξεῖν᾽, ἦ ἄρ κ᾽ ἐθέλοις θητευέμεν, εἴ σ᾽ ἀνελοίμην,</l>
<l>ἀγροῦ ἐπ᾽ ἐσχατιῆς—μισθὸς δέ τοι ἄρκιος ἔσται—</l>
<l>αἱμασιάς τε λέγων καὶ δένδρεα μακρὰ φυτεύων;</l>
<l n="360">ἔνθα κ᾽ ἐγὼ σῖτον μὲν ἐπηετανὸν παρέχοιμι,</l>
<l>εἵματα δ᾽ ἀμφιέσαιμι ποσίν θ᾽ ὑποδήματα δοίην.</l>
<l>ἀλλ᾽ ἐπεὶ οὖν δὴ ἔργα κάκ᾽ ἔμμαθες, οὐκ ἐθελήσεις</l>
<l>ἔργον ἐποίχεσθαι, ἀλλὰ πτώσσειν κατὰ δῆμον</l>
<l>βούλεαι, ὄφρ᾽ ἄν ἔχῃς βόσκειν σὴν γαστέρ᾽ ἄναλτον.</l></q>
<milestone n="365" unit="card" ed="p" />
<l n="365"><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>Εὐρύμαχ᾽,  εἰ γὰρ νῶϊν ἔρις ἔργοιο γένοιτο</l>
<l>ὥρῃ ἐν εἰαρινῇ, ὅτε τ᾽ ἤματα μακρὰ πέλονται,</l>
<l>ἐν ποίῃ, δρέπανον μὲν ἐγὼν εὐκαμπὲς ἔχοιμι,</l>
<l>καὶ δὲ σὺ τοῖον ἔχοις, ἵνα πειρησαίμεθα ἔργου</l>
<l n="370">νήστιες ἄχρι μάλα κνέφαος,  ποίη δὲ παρείη.</l>
<l>εἰ δ᾽ αὖ καὶ βόες εἶεν ἐλαυνέμεν, οἵ περ ἄριστοι,</l>
<l>αἴθωνες, μεγάλοι, ἄμφω κεκορηότε ποίης,</l>
<l>ἥλικες, ἰσοφόροι, τῶν τε σθένος οὐκ ἀλαπαδνόν,</l>
<l>τετράγυον δ᾽ εἴη, εἴκοι δ᾽ ὑπὸ βῶλος ἀρότρῳ:</l>
<l n="375">τῷ κέ μ᾽ ἴδοις,  εἰ ὦλκα διηνεκέα προταμοίμην.</l>
<l>εἰ δ᾽ αὖ καὶ πόλεμόν ποθεν ὁρμήσειε Κρονίων</l>
<l>σήμερον, αὐτὰρ ἐμοὶ σάκος εἴη καὶ δύο δοῦρε</l>
<l>καὶ κυνέη πάγχαλκος, ἐπὶ κροτάφοις ἀραρυῖα,</l>
<l>τῷ κέ μ᾽ ἴδοις πρώτοισιν ἐνὶ προμάχοισι μιγέντα,</l>
<l n="380">οὐδ᾽ ἄν μοι τὴν γαστέρ᾽ ὀνειδίζων ἀγορεύοις.</l>
<l>ἀλλὰ μάλ᾽ ὑβρίξεις, καί τοι νόος ἐστὶν ἀπηνής:</l>
<l>καί πού τις δοκέεις μέγας ἔμμεναι ἠδὲ κραταιός,</l>
<l>οὕνεκα πὰρ παύροισι καὶ οὐκ ἀγαθοῖσιν ὁμιλεῖς.</l>
<l>εἰ δ᾽ Ὀδυσεὺς ἔλθοι καὶ ἵκοιτ᾽ ἐς πατρίδα γαῖαν,</l>
<l n="385">αἶψά κέ τοι τὰ θύρετρα,  καὶ εὐρέα περ μάλ᾽ ἐόντα,</l>
<l>φεύγοντι στείνοιτο διὲκ προθύροιο θύραζε.</l></q>
<l><milestone unit="para" ed="P" />ὣς ἔφατ᾽, Εὐρύμαχος δ᾽ ἐχολώσατο κηρόθι μᾶλλον,</l>
<l>καί μιν ὑπόδρα ἰδὼν ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />ἆ δείλ᾽, ἦ τάχα τοι τελέω κακόν, οἷ᾽ ἀγορεύεις</l>
<l n="390">θαρσαλέως πολλοῖσι μετ᾽ ἀνδράσιν,  οὐδέ τι θυμῷ</l>
<l>ταρβεῖς: ἦ ῥά σε οἶνος ἔχει φρένας, ἤ νύ τοι αἰεὶ</l>
<l>τοιοῦτος νόος ἐστίν: ὃ καὶ μεταμώνια βάζεις.</l>
<l>ἦ ἀλύεις, ὅτι Ἶρον ἐνίκησας τὸν ἀλήτην;</l></q>
<milestone n="394" unit="card" ed="p" />
<l><milestone unit="para" ed="P" />ὣς ἄρα φωνήσας σφέλας ἔλλαβεν: αὐτὰρ Ὀδυσσεὺς</l>
<l n="395">Ἀμφινόμου πρὸς γοῦνα καθέζετο Δουλιχιῆος,</l>
<l>Εὐρύμαχον δείσας: ὁ δ᾽ ἄρ᾽ οἰνοχόον βάλε χεῖρα</l>
<l>δεξιτερήν: πρόχοος δὲ χαμαὶ βόμβησε πεσοῦσα,</l>
<l>αὐτὰρ ὅ γ᾽ οἰμώξας πέσεν ὕπτιος ἐν κονίῃσι.</l>
<l>μνηστῆρες δ᾽ ὁμάδησαν ἀνὰ μέγαρα σκιόεντα,</l>
<l n="400">ὧδε δέ τις εἴπεσκεν ἰδὼν ἐς πλησίον ἄλλον:</l>
<q direct="unspecified"><l><milestone unit="para" ed="P" />αἴθ᾽ ὤφελλ᾽ ὁ ξεῖνος ἀλώμενος ἄλλοθ᾽ ὀλέσθαι</l>
<l>πρὶν ἐλθεῖν: τῷ οὔ τι τόσον κέλαδον μετέθηκε.</l>
<l>νῦν δὲ περὶ πτωχῶν ἐριδαίνομεν, οὐδέ τι δαιτὸς</l>
<l>ἐσθλῆς ἔσσεται ἦδος, ἐπεὶ τὰ χερείονα νικᾷ.</l></q>
<l n="405">τοῖσι δὲ καὶ μετέειφ᾽ ἱερὴ ἲς Τηλεμάχοιο</l>
<q direct="unspecified"><l>δαιμόνιοι, μαίνεσθε καὶ οὐκέτι κεύθετε θυμῷ</l>
<l>βρωτὺν οὐδὲ ποτῆτα: θεῶν νύ τις ὔμμ᾽ ὀροθύνει.</l>
<l>ἀλλ᾽ εὖ δαισάμενοι κατακείετε οἴκαδ᾽ ἰόντες,</l>
<l>ὁππότε θυμὸς ἄνωγε: διώκω δ᾽ οὔ τιν᾽ ἐγώ γε.</l></q>
<l n="410"><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ὀδὰξ ἐν χείλεσι φύντες</l>
<l>Τηλέμαχον θαύμαζον,  ὃ θαρσαλέως ἀγόρευε.</l>
<l>τοῖσιν δ᾽ Ἀμφίνομος ἀγορήσατο καὶ μετέειπε</l>
<l>Νίσου φαίδιμος υἱός, Ἀρητιάδαο ἄνακτος:</l>
<q direct="unspecified"><l><milestone unit="para" ed="P" />ὦ φίλοι, οὐκ ἂν δή τις ἐπὶ ῥηθέντι δικαίῳ</l>
<l n="415">ἀντιβίοις ἐπέεσσι καθαπτόμενος χαλεπαίνοι:</l>
<l>μήτε τι τὸν ξεῖνον στυφελίζετε μήτε τιν᾽ ἄλλον</l>
<l>δμώων, οἳ κατὰ δώματ᾽ Ὀδυσσῆος θείοιο.</l>
<l>ἀλλ᾽ ἄγετ᾽, οἰνοχόος μὲν ἐπαρξάσθω δεπάεσσιν,</l>
<l>ὄφρα σπείσαντες κατακείομεν οἴκαδ᾽ ἰόντες:</l>
<l n="420">τὸν ξεῖνον δὲ ἐῶμεν ἐνὶ μεγάροις Ὀδυσῆος</l>
<l>Τηλεμάχῳ μελέμεν: τοῦ γὰρ φίλον ἵκετο δῶμα.</l></q>
<l><milestone unit="para" ed="P" />ὣς φάτο, τοῖσι δὲ πᾶσιν ἑαδότα μῦθον ἔειπε.</l>
<l>τοῖσιν δὲ κρητῆρα κεράσσατο Μούλιος ἥρως,</l>
<l>κῆρυξ Δουλιχιεύς: θεράπων δ᾽ ἦν Ἀμφινόμοιο:</l>
<l n="425">νώμησεν δ᾽ ἄρα πᾶσιν ἐπισταδόν: οἱ δὲ θεοῖσι</l>
<l>σπείσαντες μακάρεσσι πίον μελιηδέα οἶνον.</l>
<l>αὐτὰρ ἐπεὶ σπεῖσάν τ᾽ ἔπιόν θ᾽ ὅσον ἤθελε θυμός,</l>
<l>βάν ῥ᾽ ἴμεναι κείοντες ἑὰ πρὸς δώμαθ᾽ ἕκαστος.</l>
</div1></body></text></TEI.2>