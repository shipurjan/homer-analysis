<?xml version="1.0" encoding="utf-8"?>
<TEI.2><text><body><div1 n="4" type="Book" org="uniform" sample="complete">
<milestone n="1" unit="card" ed="p" />
<l>οἱ δ᾽ ἷξον κοίλην Λακεδαίμονα κητώεσσαν,</l>
<l>πρὸς δ᾽ ἄρα δώματ᾽ ἔλων Μενελάου κυδαλίμοιο.</l>
<l>τὸν δ᾽ εὗρον δαινύντα γάμον πολλοῖσιν ἔτῃσιν</l>
<l>υἱέος ἠδὲ θυγατρὸς ἀμύμονος ᾧ ἐνὶ οἴκῳ.</l>
<l n="5">τὴν μὲν Ἀχιλλῆος ῥηξήνορος υἱέι πέμπεν:</l>
<l>ἐν Τροίῃ γὰρ πρῶτον ὑπέσχετο καὶ κατένευσε</l>
<l>δωσέμεναι, τοῖσιν δὲ θεοὶ γάμον ἐξετέλειον.</l>
<l>τὴν ἄρ᾽ ὅ γ᾽ ἔνθ᾽ ἵπποισι καὶ ἅρμασι πέμπε νέεσθαι</l>
<l>Μυρμιδόνων προτὶ ἄστυ περικλυτόν, οἷσιν ἄνασσεν.</l>
<l n="10">υἱέι δὲ Σπάρτηθεν Ἀλέκτορος ἤγετο κούρην,</l>
<l>ὅς οἱ τηλύγετος γένετο κρατερὸς Μεγαπένθης</l>
<l>ἐκ δούλης: Ἑλένῃ δὲ θεοὶ γόνον οὐκέτ᾽ ἔφαινον,</l>
<l>ἐπεὶ δὴ τὸ πρῶτον ἐγείνατο παῖδ᾽ ἐρατεινήν,</l>
<l>Ἑρμιόνην, ἣ εἶδος ἔχε χρυσέης Ἀφροδίτης.</l>
<l n="15">ὣς οἱ μὲν δαίνυντο καθ᾽ ὑψερεφὲς μέγα δῶμα</l>
<l>γείτονες ἠδὲ ἔται Μενελάου κυδαλίμοιο,</l>
<l>τερπόμενοι: μετὰ δέ σφιν ἐμέλπετο θεῖος ἀοιδὸς</l>
<l>φορμίζων, δοιὼ δὲ κυβιστητῆρε κατ᾽ αὐτούς,</l>
<l>μολπῆς ἐξάρχοντος, ἐδίνευον κατὰ μέσσους.</l>
<l n="20"><milestone unit="para" ed="P" />τὼ δ᾽ αὖτ᾽ ἐν προθύροισι δόμων αὐτώ τε καὶ ἵππω,</l>
<l>Τηλέμαχός θ᾽ ἥρως καὶ Νέστορος ἀγλαὸς υἱός,</l>
<l>στῆσαν: ὁ δὲ προμολὼν ἴδετο κρείων Ἐτεωνεύς,</l>
<l>ὀτρηρὸς θεράπων Μενελάου κυδαλίμοιο,</l>
<l>βῆ δ᾽ ἴμεν ἀγγελέων διὰ δώματα ποιμένι λαῶν,</l>
<l n="25">ἀγχοῦ δ᾽ ἱστάμενος ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />ξείνω δή τινε τώδε, διοτρεφὲς ὦ Μενέλαε,</l>
<l>ἄνδρε δύω, γενεῇ δὲ Διὸς μεγάλοιο ἔικτον.</l>
<l>ἀλλ᾽ εἴπ᾽, ἤ σφωιν καταλύσομεν ὠκέας ἵππους,</l>
<l>ἦ ἄλλον πέμπωμεν ἱκανέμεν, ὅς κε φιλήσῃ.</l></q>
<l n="30"><milestone unit="para" ed="P" />τὸν δὲ μέγ᾽ ὀχθήσας προσέφη ξανθὸς Μενέλαος:</l>
<q direct="unspecified"><l>οὐ μὲν νήπιος ἦσθα, Βοηθοΐδη Ἐτεωνεῦ,</l>
<l>τὸ πρίν: ἀτὰρ μὲν νῦν γε πάϊς ὣς νήπια βάζεις.</l>
<l>ἦ μὲν δὴ νῶι ξεινήια πολλὰ φαγόντε</l>
<l>ἄλλων ἀνθρώπων δεῦρ᾽ ἱκόμεθ᾽, αἴ κέ ποθι Ζεὺς</l>
<l n="35">ἐξοπίσω περ παύσῃ ὀιζύος.  ἀλλὰ λύ᾽ ἵππους</l>
<l>ξείνων, ἐς δ᾽ αὐτοὺς προτέρω ἄγε θοινηθῆναι.</l></q>
<l><milestone unit="para" ed="P" />ὣς φάθ᾽, ὁ δὲ μεγάροιο διέσσυτο, κέκλετο δ᾽ ἄλλους</l>
<l>ὀτρηροὺς θεράποντας ἅμα σπέσθαι ἑοῖ αὐτῷ.</l>
<l>οἱ δ᾽ ἵππους μὲν λῦσαν ὑπὸ ζυγοῦ ἱδρώοντας,</l>
<l n="40">καὶ τοὺς μὲν κατέδησαν ἐφ᾽ ἱππείῃσι κάπῃσι,</l>
<l>πὰρ δ᾽ ἔβαλον ζειάς, ἀνὰ δὲ κρῖ λευκὸν ἔμιξαν,</l>
<l>ἅρματα δ᾽ ἔκλιναν πρὸς ἐνώπια παμφανόωντα,</l>
<l>αὐτοὺς δ᾽ εἰσῆγον θεῖον δόμον. οἱ δὲ ἰδόντες</l>
<l>θαύμαζον κατὰ δῶμα διοτρεφέος βασιλῆος:</l>
<l n="45">ὥς τε γὰρ ἠελίου αἴγλη πέλεν ἠὲ σελήνης</l>
<l>δῶμα καθ᾽ ὑψερεφὲς Μενελάου κυδαλίμοιο.</l>
<l>αὐτὰρ ἐπεὶ τάρπησαν ὁρώμενοι ὀφθαλμοῖσιν,</l>
<l>ἔς ῥ᾽ ἀσαμίνθους βάντες ἐυξέστας λούσαντο.</l>
<milestone n="49" unit="card" ed="p" />
<l>τοὺς δ᾽ ἐπεὶ οὖν δμῳαὶ λοῦσαν καὶ χρῖσαν ἐλαίῳ,</l>
<l n="50">ἀμφὶ δ᾽ ἄρα χλαίνας οὔλας βάλον ἠδὲ χιτῶνας,</l>
<l>ἔς ῥα θρόνους ἕζοντο παρ᾽ Ἀτρεΐδην Μενέλαον.</l>
<l>χέρνιβα δ᾽ ἀμφίπολος προχόῳ ἐπέχευε φέρουσα</l>
<l>καλῇ χρυσείῃ ὑπὲρ ἀργυρέοιο λέβητος,</l>
<l>νίψασθαι: παρὰ δὲ ξεστὴν ἐτάνυσσε τράπεζαν.</l>
<l n="55">σῖτον δ᾽ αἰδοίη ταμίη παρέθηκε φέρουσα,</l>
<l>εἴδατα πόλλ᾽ ἐπιθεῖσα, χαριζομένη παρεόντων.</l>
<l>δαιτρὸς δὲ κρειῶν πίνακας παρέθηκεν ἀείρας</l>
<l>παντοίων, παρὰ δέ σφι τίθει χρύσεια κύπελλα.</l>
<l>τὼ καὶ δεικνύμενος προσέφη ξανθὸς Μενέλαος:</l>
<q direct="unspecified"><l n="60"><milestone unit="para" ed="P" />σίτου θ᾽ ἅπτεσθον καὶ χαίρετον.  αὐτὰρ ἔπειτα</l>
<l>δείπνου πασσαμένω εἰρησόμεθ᾽, οἵ τινές ἐστον</l>
<l>ἀνδρῶν: οὐ γὰρ σφῷν γε γένος ἀπόλωλε τοκήων,</l>
<l>ἀλλ᾽ ἀνδρῶν γένος ἐστὲ διοτρεφέων βασιλήων</l>
<l>σκηπτούχων, ἐπεὶ οὔ κε κακοὶ τοιούσδε τέκοιεν.</l></q>
<l n="65"><milestone unit="para" ed="P" />ὣς φάτο,  καί σφιν νῶτα βοὸς παρὰ πίονα θῆκεν</l>
<l>ὄπτ᾽ ἐν χερσὶν ἑλών, τά ῥά οἱ γέρα πάρθεσαν αὐτῷ.</l>
<l>οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>δὴ τότε Τηλέμαχος προσεφώνεε Νέστορος υἱόν,</l>
<l n="70">ἄγχι σχὼν κεφαλήν,  ἵνα μὴ πευθοίαθ᾽ οἱ ἄλλοι:</l>
<q direct="unspecified"><l><milestone unit="para" ed="P" />φράζεο, Νεστορίδη, τῷ ἐμῷ κεχαρισμένε θυμῷ,</l>
<l>χαλκοῦ τε στεροπὴν κὰδ δώματα ἠχήεντα</l>
<l>χρυσοῦ τ᾽ ἠλέκτρου τε καὶ ἀργύρου ἠδ᾽ ἐλέφαντος.</l>
<l>Ζηνός που τοιήδε γ᾽ Ὀλυμπίου ἔνδοθεν αὐλή,</l>
<l>ὅσσα τάδ᾽ ἄσπετα πολλά: σέβας μ᾽ ἔχει εἰσορόωντα.</l></q>
<l n="75"><milestone unit="para" ed="P" />τοῦ δ᾽ ἀγορεύοντος ξύνετο ξανθὸς Μενέλαος,</l>
<l>καί σφεας φωνήσας ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />τέκνα φίλ᾽, ἦ τοι Ζηνὶ βροτῶν οὐκ ἄν τις ἐρίζοι:</l>
<l>ἀθάνατοι γὰρ τοῦ γε δόμοι καὶ κτήματ᾽ ἔασιν:</l>
<l n="80">ἀνδρῶν δ᾽ ἤ κέν τίς μοι ἐρίσσεται,  ἠὲ καὶ οὐκί,</l>
<l>κτήμασιν. ἦ γὰρ πολλὰ παθὼν καὶ πόλλ᾽ ἐπαληθεὶς</l>
<l>ἠγαγόμην ἐν νηυσὶ καὶ ὀγδοάτῳ ἔτει ἦλθον,</l>
<l>Κύπρον Φοινίκην τε καὶ Αἰγυπτίους ἐπαληθείς,</l>
<l>Αἰθίοπάς θ᾽ ἱκόμην καὶ Σιδονίους καὶ Ἐρεμβοὺς</l>
<l n="85">καὶ Λιβύην,  ἵνα τ᾽ ἄρνες ἄφαρ κεραοὶ τελέθουσι.</l>
<l>τρὶς γὰρ τίκτει μῆλα τελεσφόρον εἰς ἐνιαυτόν.</l>
<l>ἔνθα μὲν οὔτε ἄναξ ἐπιδευὴς οὔτε τι ποιμὴν</l>
<l>τυροῦ καὶ κρειῶν οὐδὲ γλυκεροῖο γάλακτος,</l>
<l>ἀλλ᾽ αἰεὶ παρέχουσιν ἐπηετανὸν γάλα θῆσθαι.</l>
<l n="90">ἧος ἐγὼ περὶ κεῖνα πολὺν βίοτον συναγείρων</l>
<l>ἠλώμην, τῆός μοι ἀδελφεὸν ἄλλος ἔπεφνεν</l>
<l>λάθρῃ, ἀνωιστί, δόλῳ οὐλομένης ἀλόχοιο:</l>
<l>ὣς οὔ τοι χαίρων τοῖσδε κτεάτεσσιν ἀνάσσω.</l>
<l>καὶ πατέρων τάδε μέλλετ᾽ ἀκουέμεν, οἵ τινες ὑμῖν</l>
<l n="95">εἰσίν,  ἐπεὶ μάλα πολλὰ πάθον, καὶ ἀπώλεσα οἶκον</l>
<l>εὖ μάλα ναιετάοντα, κεχανδότα πολλὰ καὶ ἐσθλά.</l>
<l>ὧν ὄφελον τριτάτην περ ἔχων ἐν δώμασι μοῖραν</l>
<l>ναίειν, οἱ δ᾽ ἄνδρες σόοι ἔμμεναι, οἳ τότ᾽ ὄλοντο</l>
<l>Τροίῃ ἐν εὐρείῃ ἑκὰς Ἄργεος ἱπποβότοιο.</l>
<milestone n="100" unit="card" ed="p" />
<l n="100">ἀλλ᾽ ἔμπης πάντας μὲν ὀδυρόμενος καὶ ἀχεύων</l>
<l>πολλάκις ἐν μεγάροισι καθήμενος ἡμετέροισιν</l>
<l>ἄλλοτε μέν τε γόῳ φρένα τέρπομαι, ἄλλοτε δ᾽ αὖτε</l>
<l>παύομαι: αἰψηρὸς δὲ κόρος κρυεροῖο γόοιο.</l>
<l>τῶν πάντων οὐ τόσσον ὀδύρομαι, ἀχνύμενός περ,</l>
<l n="105">ὡς ἑνός,  ὅς τέ μοι ὕπνον ἀπεχθαίρει καὶ ἐδωδὴν</l>
<l>μνωομένῳ, ἐπεὶ οὔ τις Ἀχαιῶν τόσσ᾽ ἐμόγησεν,</l>
<l>ὅσσ᾽ Ὀδυσεὺς ἐμόγησε καὶ ἤρατο. τῷ δ᾽ ἄρ᾽ ἔμελλεν</l>
<l>αὐτῷ κήδε᾽ ἔσεσθαι, ἐμοὶ δ᾽ ἄχος αἰὲν ἄλαστον</l>
<l>κείνου, ὅπως δὴ δηρὸν ἀποίχεται, οὐδέ τι ἴδμεν,</l>
<l n="110">ζώει ὅ γ᾽ ἦ τέθνηκεν.  ὀδύρονταί νύ που αὐτὸν</l>
<l>Λαέρτης θ᾽ ὁ γέρων καὶ ἐχέφρων Πηνελόπεια</l>
<l>Τηλέμαχός θ᾽, ὃν ἔλειπε νέον γεγαῶτ᾽ ἐνὶ οἴκῳ.</l></q>
<l><milestone unit="para" ed="P" />ὣς φάτο, τῷ δ᾽ ἄρα πατρὸς ὑφ᾽ ἵμερον ὦρσε γόοιο.</l>
<l>δάκρυ δ᾽ ἀπὸ βλεφάρων χαμάδις βάλε πατρὸς ἀκούσας,</l>
<l n="115">χλαῖναν πορφυρέην ἄντ᾽ ὀφθαλμοῖιν ἀνασχὼν</l>
<l>ἀμφοτέρῃσιν χερσί. νόησε δέ μιν Μενέλαος,</l>
<l>μερμήριξε δ᾽ ἔπειτα κατὰ φρένα καὶ κατὰ θυμόν,</l>
<l>ἠέ μιν αὐτὸν πατρὸς ἐάσειε μνησθῆναι</l>
<l>ἦ πρῶτ᾽ ἐξερέοιτο ἕκαστά τε πειρήσαιτο.</l>
<l n="120"><milestone unit="para" ed="P" />ἧος ὁ ταῦθ᾽ ὥρμαινε κατὰ φρένα καὶ κατὰ θυμόν,</l>
<l>ἐκ δ᾽ Ἑλένη θαλάμοιο θυώδεος ὑψορόφοιο</l>
<l>ἤλυθεν Ἀρτέμιδι χρυσηλακάτῳ ἐικυῖα.</l>
<l>τῇ δ᾽ ἄρ᾽ ἅμ᾽ Ἀδρήστη κλισίην εὔτυκτον ἔθηκεν,</l>
<l>Ἀλκίππη δὲ τάπητα φέρεν μαλακοῦ ἐρίοιο,</l>
<l n="125">Φυλὼ δ᾽ ἀργύρεον τάλαρον φέρε,  τόν οἱ ἔθηκεν</l>
<l>Ἀλκάνδρη, Πολύβοιο δάμαρ, ὃς ἔναι᾽ ἐνὶ Θήβῃς</l>
<l>Αἰγυπτίῃς, ὅθι πλεῖστα δόμοις ἐν κτήματα κεῖται:</l>
<l>ὃς Μενελάῳ δῶκε δύ᾽ ἀργυρέας ἀσαμίνθους,</l>
<l>δοιοὺς δὲ τρίποδας, δέκα δὲ χρυσοῖο τάλαντα.</l>
<l n="130">χωρὶς δ᾽ αὖθ᾽ Ἑλένῃ ἄλοχος πόρε κάλλιμα δῶρα:</l>
<l>χρυσέην τ᾽ ἠλακάτην τάλαρόν θ᾽ ὑπόκυκλον ὄπασσεν</l>
<l>ἀργύρεον, χρυσῷ δ᾽ ἐπὶ χείλεα κεκράαντο.</l>
<l>τόν ῥά οἱ ἀμφίπολος Φυλὼ παρέθηκε φέρουσα</l>
<l>νήματος ἀσκητοῖο βεβυσμένον: αὐτὰρ ἐπ᾽ αὐτῷ</l>
<l n="135">ἠλακάτη τετάνυστο ἰοδνεφὲς εἶρος ἔχουσα.</l>
<l>ἕζετο δ᾽ ἐν κλισμῷ, ὑπὸ δὲ θρῆνυς ποσὶν ἦεν.</l>
<l>αὐτίκα δ᾽ ἥ γ᾽ ἐπέεσσι πόσιν ἐρέεινεν ἕκαστα:</l>
<q direct="unspecified"><l><milestone unit="para" ed="P" />ἴδμεν δή, Μενέλαε διοτρεφές, οἵ τινες οἵδε</l>
<l>ἀνδρῶν εὐχετόωνται ἱκανέμεν ἡμέτερον δῶ;</l>
<l n="140">ψεύσομαι ἦ ἔτυμον ἐρέω;  κέλεται δέ με θυμός.</l>
<l>οὐ γάρ πώ τινά φημι ἐοικότα ὧδε ἰδέσθαι</l>
<l>οὔτ᾽ ἄνδρ᾽ οὔτε γυναῖκα, σέβας μ᾽ ἔχει εἰσορόωσαν,</l>
<l>ὡς ὅδ᾽ Ὀδυσσῆος μεγαλήτορος υἷι ἔοικε,</l>
<l>Τηλεμάχῳ, τὸν ἔλειπε νέον γεγαῶτ᾽ ἐνὶ οἴκῳ</l>
<l n="145">κεῖνος ἀνήρ,  ὅτ᾽ ἐμεῖο κυνώπιδος εἵνεκ᾽ Ἀχαιοὶ</l>
<l>ἤλθεθ᾽ ὑπὸ Τροίην πόλεμον θρασὺν ὁρμαίνοντες.</l></q>
<milestone n="147" unit="card" ed="p" />
<l><milestone unit="para" ed="P" />τὴν δ᾽ ἀπαμειβόμενος προσέφη ξανθὸς Μενέλαος:</l>
<q direct="unspecified"><l>οὕτω νῦν καὶ ἐγὼ νοέω, γύναι, ὡς σὺ ἐίσκεις:</l>
<l>κείνου γὰρ τοιοίδε πόδες τοιαίδε τε χεῖρες</l>
<l n="150">ὀφθαλμῶν τε βολαὶ κεφαλή τ᾽ ἐφύπερθέ τε χαῖται.</l>
<l>καὶ νῦν ἦ τοι ἐγὼ μεμνημένος ἀμφ᾽ Ὀδυσῆι</l>
<l>μυθεόμην, ὅσα κεῖνος ὀιζύσας ἐμόγησεν</l>
<l>ἀμφ᾽ ἐμοί, αὐτὰρ ὁ πικρὸν ὑπ᾽ ὀφρύσι δάκρυον εἶβε,</l>
<l>χλαῖναν πορφυρέην ἄντ᾽ ὀφθαλμοῖιν ἀνασχών.</l></q>
<l n="155"><milestone unit="para" ed="P" />τὸν δ᾽ αὖ Νεστορίδης Πεισίστρατος ἀντίον ηὔδα:</l>
<q direct="unspecified"><l>Ἀτρεΐδη Μενέλαε διοτρεφές, ὄρχαμε λαῶν,</l>
<l>κείνου μέν τοι ὅδ᾽ υἱὸς ἐτήτυμον, ὡς ἀγορεύεις:</l>
<l>ἀλλὰ σαόφρων ἐστί, νεμεσσᾶται δ᾽ ἐνὶ θυμῷ</l>
<l>ὧδ᾽ ἐλθὼν τὸ πρῶτον ἐπεσβολίας ἀναφαίνειν</l>
<l n="160">ἄντα σέθεν,  τοῦ νῶι θεοῦ ὣς τερπόμεθ᾽ αὐδῇ.</l>
<l>αὐτὰρ ἐμὲ προέηκε Γερήνιος ἱππότα Νέστωρ</l>
<l>τῷ ἅμα πομπὸν ἕπεσθαι: ἐέλδετο γάρ σε ἰδέσθαι,</l>
<l>ὄφρα οἱ ἤ τι ἔπος ὑποθήσεαι ἠέ τι ἔργον.</l>
<l>πολλὰ γὰρ ἄλγε᾽ ἔχει πατρὸς πάϊς οἰχομένοιο</l>
<l n="165">ἐν μεγάροις,  ᾧ μὴ ἄλλοι ἀοσσητῆρες ἔωσιν,</l>
<l>ὡς νῦν Τηλεμάχῳ ὁ μὲν οἴχεται, οὐδέ οἱ ἄλλοι</l>
<l>εἴσ᾽ οἵ κεν κατὰ δῆμον ἀλάλκοιεν κακότητα.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη ξανθὸς Μενέλαος:</l>
<q direct="unspecified"><l>ὢ πόποι, ἦ μάλα δὴ φίλου ἀνέρος υἱὸς ἐμὸν δῶ</l>
<l n="170">ἵκεθ᾽,  ὃς εἵνεκ᾽ ἐμεῖο πολέας ἐμόγησεν ἀέθλους:</l>
<l>καί μιν ἔφην ἐλθόντα φιλησέμεν ἔξοχον ἄλλων</l>
<l>Ἀργείων, εἰ νῶιν ὑπεὶρ ἅλα νόστον ἔδωκε</l>
<l>νηυσὶ θοῇσι γενέσθαι Ὀλύμπιος εὐρύοπα Ζεύς.</l>
<l>καί κέ οἱ Ἄργεϊ νάσσα πόλιν καὶ δώματ᾽ ἔτευξα,</l>
<l n="175">ἐξ Ἰθάκης ἀγαγὼν σὺν κτήμασι καὶ τέκεϊ ᾧ</l>
<l>καὶ πᾶσιν λαοῖσι, μίαν πόλιν ἐξαλαπάξας,</l>
<l>αἳ περιναιετάουσιν, ἀνάσσονται δ᾽ ἐμοὶ αὐτῷ.</l>
<l>καί κε θάμ᾽ ἐνθάδ᾽ ἐόντες ἐμισγόμεθ᾽: οὐδέ κεν ἡμέας</l>
<l>ἄλλο διέκρινεν φιλέοντέ τε τερπομένω τε,</l>
<l n="180">πρίν γ᾽ ὅτε δὴ θανάτοιο μέλαν νέφος ἀμφεκάλυψεν.</l>
<l>ἀλλὰ τὰ μέν που μέλλεν ἀγάσσεσθαι θεὸς αὐτός,</l>
<l>ὃς κεῖνον δύστηνον ἀνόστιμον οἶον ἔθηκεν.</l></q>
<milestone n="183" unit="card" ed="p" />
<l><milestone unit="para" ed="P" />ὣς φάτο, τοῖσι δὲ πᾶσιν ὑφ᾽ ἵμερον ὦρσε γόοιο.</l>
<l>κλαῖε μὲν Ἀργείη Ἑλένη, Διὸς ἐκγεγαυῖα,</l>
<l n="185">κλαῖε δὲ Τηλέμαχός τε καὶ Ἀτρεΐδης Μενέλαος,</l>
<l>οὐδ᾽ ἄρα Νέστορος υἱὸς ἀδακρύτω ἔχεν ὄσσε:</l>
<l>μνήσατο γὰρ κατὰ θυμὸν ἀμύμονος Ἀντιλόχοιο,</l>
<l>τόν ῥ᾽ Ἠοῦς ἔκτεινε φαεινῆς ἀγλαὸς υἱός:</l>
<l>τοῦ ὅ γ᾽ ἐπιμνησθεὶς ἔπεα πτερόεντ᾽ ἀγόρευεν:</l>
<q direct="unspecified"><l n="190"><milestone unit="para" ed="P" />Ἀτρεΐδη,  περὶ μέν σε βροτῶν πεπνυμένον εἶναι</l>
<l>Νέστωρ φάσχ᾽ ὁ γέρων, ὅτ᾽ ἐπιμνησαίμεθα σεῖο</l>
<l>οἷσιν ἐνὶ μεγάροισι, καὶ ἀλλήλους ἐρέοιμεν.</l>
<l>καὶ νῦν, εἴ τί που ἔστι, πίθοιό μοι: οὐ γὰρ ἐγώ γε</l>
<l>τέρπομ᾽ ὀδυρόμενος μεταδόρπιος, ἀλλὰ καὶ ἠὼς</l>
<l n="195">ἔσσεται ἠριγένεια: νεμεσσῶμαί γε μὲν οὐδὲν</l>
<l>κλαίειν ὅς κε θάνῃσι βροτῶν καὶ πότμον ἐπίσπῃ.</l>
<l>τοῦτό νυ καὶ γέρας οἶον ὀιζυροῖσι βροτοῖσιν,</l>
<l>κείρασθαί τε κόμην βαλέειν τ᾽ ἀπὸ δάκρυ παρειῶν.</l>
<l>καὶ γὰρ ἐμὸς τέθνηκεν ἀδελφεός, οὔ τι κάκιστος</l>
<l n="200">Ἀργείων: μέλλεις δὲ σὺ ἴδμεναι: οὐ γὰρ ἐγώ γε</l>
<l>ἤντησ᾽ οὐδὲ ἴδον: περὶ δ᾽ ἄλλων φασὶ γενέσθαι</l>
<l>Ἀντίλοχον, πέρι μὲν θείειν ταχὺν ἠδὲ μαχητήν.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη ξανθὸς Μενέλαος:</l>
<q direct="unspecified"><l>ὦ φίλ᾽, ἐπεὶ τόσα εἶπες, ὅσ᾽ ἂν πεπνυμένος ἀνὴρ</l>
<l n="205">εἴποι καὶ ῥέξειε,  καὶ ὃς προγενέστερος εἴη:</l>
<l>τοίου γὰρ καὶ πατρός, ὃ καὶ πεπνυμένα βάζεις,</l>
<l>ῥεῖα δ᾽ ἀρίγνωτος γόνος ἀνέρος ᾧ τε Κρονίων</l>
<l>ὄλβον ἐπικλώσῃ γαμέοντί τε γεινομένῳ τε,</l>
<l>ὡς νῦν Νέστορι δῶκε διαμπερὲς ἤματα πάντα</l>
<l n="210">αὐτὸν μὲν λιπαρῶς γηρασκέμεν ἐν μεγάροισιν,</l>
<l>υἱέας αὖ πινυτούς τε καὶ ἔγχεσιν εἶναι ἀρίστους.</l>
<l>ἡμεῖς δὲ κλαυθμὸν μὲν ἐάσομεν, ὃς πρὶν ἐτύχθη,</l>
<l>δόρπου δ᾽ ἐξαῦτις μνησώμεθα, χερσὶ δ᾽ ἐφ᾽ ὕδωρ</l>
<l>χευάντων. μῦθοι δὲ καὶ ἠῶθέν περ ἔσονται</l>
<l n="215">Τηλεμάχῳ καὶ ἐμοὶ διαειπέμεν ἀλλήλοισιν.</l></q>
<l><milestone unit="para" ed="P" />ὣς ἔφατ᾽, Ἀσφαλίων δ᾽ ἄρ ὕδωρ ἐπὶ χεῖρας ἔχευεν,</l>
<l>ὀτρηρὸς θεράπων Μενελάου κυδαλίμοιο.</l>
<l>οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<milestone n="219" unit="card" ed="p" />
<l><milestone unit="para" ed="P" />ἔνθ᾽ αὖτ᾽ ἄλλ᾽ ἐνόησ᾽ Ἑλένη Διὸς ἐκγεγαυῖα:</l>
<l n="220">αὐτίκ᾽ ἄρ᾽ εἰς οἶνον βάλε φάρμακον,  ἔνθεν ἔπινον,</l>
<l>νηπενθές τ᾽ ἄχολόν τε, κακῶν ἐπίληθον ἁπάντων.</l>
<l>ὃς τὸ καταβρόξειεν, ἐπὴν κρητῆρι μιγείη,</l>
<l>οὔ κεν ἐφημέριός γε βάλοι κατὰ δάκρυ παρειῶν,</l>
<l>οὐδ᾽ εἴ οἱ κατατεθναίη μήτηρ τε πατήρ τε,</l>
<l n="225">οὐδ᾽ εἴ οἱ προπάροιθεν ἀδελφεὸν ἢ φίλον υἱὸν</l>
<l>χαλκῷ δηιόῳεν, ὁ δ᾽ ὀφθαλμοῖσιν ὁρῷτο.</l>
<l>τοῖα Διὸς θυγάτηρ ἔχε φάρμακα μητιόεντα,</l>
<l>ἐσθλά, τά οἱ Πολύδαμνα πόρεν, Θῶνος παράκοιτις</l>
<l>Αἰγυπτίη, τῇ πλεῖστα φέρει ζείδωρος ἄρουρα</l>
<l n="230">φάρμακα,  πολλὰ μὲν ἐσθλὰ μεμιγμένα πολλὰ δὲ λυγρά:</l>
<l>ἰητρὸς δὲ ἕκαστος ἐπιστάμενος περὶ πάντων</l>
<l>ἀνθρώπων: ἦ γὰρ Παιήονός εἰσι γενέθλης.</l>
<l>αὐτὰρ ἐπεί ῥ᾽ ἐνέηκε κέλευσέ τε οἰνοχοῆσαι,</l>
<l>ἐξαῦτις μύθοισιν ἀμειβομένη προσέειπεν:</l>
<q direct="unspecified"><l n="235"><milestone unit="para" ed="P" />Ἀτρεΐδη Μενέλαε διοτρεφὲς ἠδὲ καὶ οἵδε</l>
<l>ἀνδρῶν ἐσθλῶν παῖδες: ἀτὰρ θεὸς ἄλλοτε ἄλλῳ</l>
<l>Ζεὺς ἀγαθόν τε κακόν τε διδοῖ: δύναται γὰρ ἅπαντα:</l>
<l>ἦ τοι νῦν δαίνυσθε καθήμενοι ἐν μεγάροισι</l>
<l>καὶ μύθοις τέρπεσθε: ἐοικότα γὰρ καταλέξω.</l>
<l n="240">πάντα μὲν οὐκ ἂν ἐγὼ μυθήσομαι οὐδ᾽ ὀνομήνω,</l>
<l>ὅσσοι Ὀδυσσῆος ταλασίφρονός εἰσιν ἄεθλοι:</l>
<l>ἀλλ᾽ οἷον τόδ᾽ ἔρεξε καὶ ἔτλη καρτερὸς ἀνὴρ</l>
<l>δήμῳ ἔνι Τρώων, ὅθι πάσχετε πήματ᾽ Ἀχαιοί.</l>
<l>αὐτόν μιν πληγῇσιν ἀεικελίῃσι δαμάσσας,</l>
<l n="245">σπεῖρα κάκ᾽ ἀμφ᾽ ὤμοισι βαλών,  οἰκῆι ἐοικώς,</l>
<l>ἀνδρῶν δυσμενέων κατέδυ πόλιν εὐρυάγυιαν:</l>
<l>ἄλλῳ δ᾽ αὐτὸν φωτὶ κατακρύπτων ἤισκε,</l>
<l>δέκτῃ, ὃς οὐδὲν τοῖος ἔην ἐπὶ νηυσὶν Ἀχαιῶν.</l>
<l>τῷ ἴκελος κατέδυ Τρώων πόλιν, οἱ δ᾽ ἀβάκησαν</l>
<l n="250">πάντες: ἐγὼ δέ μιν οἴη ἀνέγνων τοῖον ἐόντα,</l>
<l>καί μιν ἀνηρώτων: ὁ δὲ κερδοσύνῃ ἀλέεινεν.</l>
<l>ἀλλ᾽ ὅτε δή μιν ἐγὼ λόεον καὶ χρῖον ἐλαίῳ,</l>
<l>ἀμφὶ δὲ εἵματα ἕσσα καὶ ὤμοσα καρτερὸν ὅρκον</l>
<l>μὴ μὲν πρὶν Ὀδυσῆα μετὰ Τρώεσσ᾽ ἀναφῆναι,</l>
<l n="255">πρίν γε τὸν ἐς νῆάς τε θοὰς κλισίας τ᾽ ἀφικέσθαι,</l>
<l>καὶ τότε δή μοι πάντα νόον κατέλεξεν Ἀχαιῶν.</l>
<l>πολλοὺς δὲ Τρώων κτείνας ταναήκεϊ χαλκῷ</l>
<l>ἦλθε μετ᾽ Ἀργείους, κατὰ δὲ φρόνιν ἤγαγε πολλήν.</l>
<l>ἔνθ᾽ ἄλλαι Τρῳαὶ λίγ᾽ ἐκώκυον: αὐτὰρ ἐμὸν κῆρ</l>
<l n="260">χαῖρ᾽,  ἐπεὶ ἤδη μοι κραδίη τέτραπτο νέεσθαι</l>
<l>ἂψ οἶκόνδ᾽, ἄτην δὲ μετέστενον, ἣν Ἀφροδίτη</l>
<l>δῶχ᾽, ὅτε μ᾽ ἤγαγε κεῖσε φίλης ἀπὸ πατρίδος αἴης,</l>
<l>παῖδά τ᾽ ἐμὴν νοσφισσαμένην θάλαμόν τε πόσιν τε</l>
<l>οὔ τευ δευόμενον, οὔτ᾽ ἂρ φρένας οὔτε τι εἶδος.</l></q>
<milestone n="265" unit="card" ed="p" />
<l n="265"><milestone unit="para" ed="P" />τὴν δ᾽ ἀπαμειβόμενος προσέφη ξανθὸς Μενέλαος:</l>
<q direct="unspecified"><l>ναὶ δὴ ταῦτά γε πάντα, γύναι, κατὰ μοῖραν ἔειπες.</l>
<l>ἤδη μὲν πολέων ἐδάην βουλήν τε νόον τε</l>
<l>ἀνδρῶν ἡρώων, πολλὴν δ᾽ ἐπελήλυθα γαῖαν:</l>
<l>ἀλλ᾽ οὔ πω τοιοῦτον ἐγὼν ἴδον ὀφθαλμοῖσιν,</l>
<l n="270">οἷν Ὀδυσσῆος ταλασίφρονος ἔσκε φίλον κῆρ.</l>
<l>οἷον καὶ τόδ᾽ ἔρεξε καὶ ἔτλη καρτερὸς ἀνὴρ</l>
<l>ἵππῳ ἔνι ξεστῷ, ἵν᾽ ἐνήμεθα πάντες ἄριστοι</l>
<l>Ἀργείων Τρώεσσι φόνον καὶ κῆρα φέροντες.</l>
<l>ἦλθες ἔπειτα σὺ κεῖσε: κελευσέμεναι δέ σ᾽ ἔμελλε</l>
<l n="275">δαίμων,  ὃς Τρώεσσιν ἐβούλετο κῦδος ὀρέξαι:</l>
<l>καί τοι Δηΐφοβος θεοείκελος ἕσπετ᾽ ἰούσῃ.</l>
<l>τρὶς δὲ περίστειξας κοῖλον λόχον ἀμφαφόωσα,</l>
<l>ἐκ δ᾽ ὀνομακλήδην Δαναῶν ὀνόμαζες ἀρίστους,</l>
<l>πάντων Ἀργείων φωνὴν ἴσκουσ᾽ ἀλόχοισιν.</l>
<l n="280">αὐτὰρ ἐγὼ καὶ Τυδεΐδης καὶ δῖος Ὀδυσσεὺς</l>
<l>ἥμενοι ἐν μέσσοισιν ἀκούσαμεν ὡς ἐβόησας.</l>
<l>νῶι μὲν ἀμφοτέρω μενεήναμεν ὁρμηθέντε</l>
<l>ἢ ἐξελθέμεναι, ἢ ἔνδοθεν αἶψ᾽ ὑπακοῦσαι:</l>
<l>ἀλλ᾽ Ὀδυσεὺς κατέρυκε καὶ ἔσχεθεν ἱεμένω περ.</l>
<l n="285">ἔνθ᾽ ἄλλοι μὲν πάντες ἀκὴν ἔσαν υἷες Ἀχαιῶν,</l>
<l>Ἄντικλος δὲ σέ γ᾽ οἶος ἀμείψασθαι ἐπέεσσιν</l>
<l>ἤθελεν. ἀλλ᾽ Ὀδυσεὺς ἐπὶ μάστακα χερσὶ πίεζεν</l>
<l>νωλεμέως κρατερῇσι, σάωσε δὲ πάντας Ἀχαιούς:</l>
<l>τόφρα δ᾽ ἔχ᾽, ὄφρα σε νόσφιν ἀπήγαγε Παλλὰς Ἀθήνη.</l></q>
<l n="290"><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>Ἀτρεΐδη Μενέλαε διοτρεφές, ὄρχαμε λαῶν,</l>
<l>ἄλγιον: οὐ γάρ οἵ τι τάδ᾽ ἤρκεσε λυγρὸν ὄλεθρον,</l>
<l>οὐδ᾽ εἴ οἱ κραδίη γε σιδηρέη ἔνδοθεν ἦεν.</l>
<l>ἀλλ᾽ ἄγετ᾽ εἰς εὐνὴν τράπεθ᾽ ἡμέας, ὄφρα καὶ ἤδη</l>
<l n="295">ὕπνῳ ὕπο γλυκερῷ ταρπώμεθα κοιμηθέντες.</l></q>
<l><milestone unit="para" ed="P" />ὣς ἔφατ᾽, Ἀργείη δ᾽ Ἑλένη δμῳῇσι κέλευσεν</l>
<l>δέμνι᾽ ὑπ᾽ αἰθούσῃ θέμεναι καὶ ῥήγεα καλὰ</l>
<l>πορφύρε᾽ ἐμβαλέειν στορέσαι τ᾽ ἐφύπερθε τάπητας,</l>
<l>χλαίνας τ᾽ ἐνθέμεναι οὔλας καθύπερθεν ἕσασθαι.</l>
<l n="300">αἱ δ᾽ ἴσαν ἐκ μεγάροιο δάος μετὰ χερσὶν ἔχουσαι,</l>
<l>δέμνια δὲ στόρεσαν: ἐκ δὲ ξείνους ἄγε κῆρυξ.</l>
<l>οἱ μὲν ἄρ᾽ ἐν προδόμῳ δόμου αὐτόθι κοιμήσαντο,</l>
<l>Τηλέμαχός θ᾽ ἥρως καὶ Νέστορος ἀγλαὸς υἱός:</l>
<l>Ἀτρεΐδης δὲ καθεῦδε μυχῷ δόμου ὑψηλοῖο,</l>
<l n="305">πὰρ δ᾽ Ἑλένη τανύπεπλος ἐλέξατο,  δῖα γυναικῶν.</l>
<l><milestone unit="para" ed="P" />ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>ὤρνυτ᾽ ἄρ᾽ ἐξ εὐνῆφι βοὴν ἀγαθὸς Μενέλαος</l>
<l>εἵματα ἑσσάμενος, περὶ δὲ ξίφος ὀξὺ θέτ᾽ ὤμῳ,</l>
<l>ποσσὶ δ᾽ ὑπὸ λιπαροῖσιν ἐδήσατο καλὰ πέδιλα,</l>
<l n="310">βῆ δ᾽ ἴμεν ἐκ θαλάμοιο θεῷ ἐναλίγκιος ἄντην,</l>
<l>Τηλεμάχῳ δὲ παρῖζεν, ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l><milestone unit="para" ed="P" />τίπτε δέ σε χρειὼ δεῦρ᾽ ἤγαγε, Τηλέμαχ᾽ ἥρως,</l>
<l>ἐς Λακεδαίμονα δῖαν, ἐπ᾽ εὐρέα νῶτα θαλάσσης;</l>
<l>δήμιον ἦ ἴδιον; τόδε μοι νημερτὲς ἐνίσπες.</l></q>
<milestone n="315" unit="card" ed="p" />
<l n="315"><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>Ἀτρεΐδη Μενέλαε διοτρεφές, ὄρχαμε λαῶν,</l>
<l>ἤλυθον, εἴ τινά μοι κληηδόνα πατρὸς ἐνίσποις.</l>
<l>ἐσθίεταί μοι οἶκος, ὄλωλε δὲ πίονα ἔργα,</l>
<l>δυσμενέων δ᾽ ἀνδρῶν πλεῖος δόμος, οἵ τέ μοι αἰεὶ</l>
<l n="320">μῆλ᾽ ἁδινὰ σφάζουσι καὶ εἰλίποδας ἕλικας βοῦς,</l>
<l>μητρὸς ἐμῆς μνηστῆρες ὑπέρβιον ὕβριν ἔχοντες.</l>
<l>τοὔνεκα νῦν τὰ σὰ γούναθ᾽ ἱκάνομαι, αἴ κ᾽ ἐθέλῃσθα</l>
<l>κείνου λυγρὸν ὄλεθρον ἐνισπεῖν, εἴ που ὄπωπας</l>
<l>ὀφθαλμοῖσι τεοῖσιν ἢ ἄλλου μῦθον ἄκουσας</l>
<l n="325">πλαζομένου: περὶ γάρ μιν ὀιζυρὸν τέκε μήτηρ.</l>
<l>μηδέ τί μ᾽ αἰδόμενος μειλίσσεο μηδ᾽ ἐλεαίρων,</l>
<l>ἀλλ᾽ εὖ μοι κατάλεξον ὅπως ἤντησας ὀπωπῆς.</l>
<l>λίσσομαι, εἴ ποτέ τοί τι πατὴρ ἐμός, ἐσθλὸς Ὀδυσσεὺς</l>
<l>ἢ ἔπος ἠέ τι ἔργον ὑποστὰς ἐξετέλεσσε</l>
<l n="330">δήμῳ ἔνι Τρώων,  ὅθι πάσχετε πήματ᾽ Ἀχαιοί,</l>
<l>τῶν νῦν μοι μνῆσαι, καί μοι νημερτὲς ἐνίσπες.</l></q>
<l><milestone unit="para" ed="P" />τὸν δὲ μέγ᾽ ὀχθήσας προσέθη ξανθὸς Μενέλαος:</l>
<q direct="unspecified"><l>ὢ πόποι, ἦ μάλα δὴ κρατερόφρονος ἀνδρὸς ἐν εὐνῇ</l>
<l>ἤθελον εὐνηθῆναι ἀνάλκιδες αὐτοὶ ἐόντες.</l>
<l n="335">ὡς δ᾽ ὁπότ᾽ ἐν ξυλόχῳ ἔλαφος κρατεροῖο λέοντος</l>
<l>νεβροὺς κοιμήσασα νεηγενέας γαλαθηνοὺς</l>
<l>κνημοὺς ἐξερέῃσι καὶ ἄγκεα ποιήεντα</l>
<l>βοσκομένη, ὁ δ᾽ ἔπειτα ἑὴν εἰσήλυθεν εὐνήν,</l>
<l>ἀμφοτέροισι δὲ τοῖσιν ἀεικέα πότμον ἐφῆκεν,</l>
<l n="340">ὣς Ὀδυσεὺς κείνοισιν ἀεικέα πότμον ἐφήσει.</l>
<l>αἲ γάρ, Ζεῦ τε πάτερ καὶ Ἀθηναίη καὶ Ἄπολλον,</l>
<l>τοῖος ἐών, οἷός ποτ᾽ ἐυκτιμένῃ ἐνὶ Λέσβῳ</l>
<l>ἐξ ἔριδος Φιλομηλεΐδῃ ἐπάλαισεν ἀναστάς,</l>
<l>κὰδ δ᾽ ἔβαλε κρατερῶς, κεχάροντο δὲ πάντες Ἀχαιοί,</l>
<l n="345">τοῖος ἐὼν μνηστῆρσιν ὁμιλήσειεν Ὀδυσσεύς:</l>
<l>πάντες κ᾽ ὠκύμοροί τε γενοίατο πικρόγαμοί τε.</l>
<l>ταῦτα δ᾽ ἅ μ᾽ εἰρωτᾷς καὶ λίσσεαι, οὐκ ἂν ἐγώ γε</l>
<l>ἄλλα παρὲξ εἴποιμι παρακλιδόν, οὐδ᾽ ἀπατήσω,</l>
<l>ἀλλὰ τὰ μέν μοι ἔειπε γέρων ἅλιος νημερτής,</l>
<l n="350">τῶν οὐδέν τοι ἐγὼ κρύψω ἔπος οὐδ᾽ ἐπικεύσω.</l>
<milestone n="351" unit="card" ed="p" />
<l><milestone unit="para" ed="P" />Αἰγύπτῳ μ᾽ ἔτι δεῦρο θεοὶ μεμαῶτα νέεσθαι</l>
<l>ἔσχον, ἐπεὶ οὔ σφιν ἔρεξα τεληέσσας ἑκατόμβας.</l>
<l>οἱ δ᾽ αἰεὶ βούλοντο θεοὶ μεμνῆσθαι ἐφετμέων.</l>
<l>νῆσος ἔπειτά τις ἔστι πολυκλύστῳ ἐνὶ πόντῳ</l>
<l n="355">Αἰγύπτου προπάροιθε,  Φάρον δέ ἑ κικλήσκουσι,</l>
<l>τόσσον ἄνευθ᾽ ὅσσον τε πανημερίη γλαφυρὴ νηῦς</l>
<l>ἤνυσεν, ᾗ λιγὺς οὖρος ἐπιπνείῃσιν ὄπισθεν:</l>
<l>ἐν δὲ λιμὴν ἐύορμος, ὅθεν τ᾽ ἀπὸ νῆας ἐίσας</l>
<l>ἐς πόντον βάλλουσιν, ἀφυσσάμενοι μέλαν ὕδωρ.</l>
<l n="360">ἔνθα μ᾽ ἐείκοσιν ἤματ᾽ ἔχον θεοί,  οὐδέ ποτ᾽ οὖροι</l>
<l>πνείοντες φαίνονθ᾽ ἁλιαέες, οἵ ῥά τε νηῶν</l>
<l>πομπῆες γίγνονται ἐπ᾽ εὐρέα νῶτα θαλάσσης.</l>
<l>καί νύ κεν ἤια πάντα κατέφθιτο καὶ μένε᾽ ἀνδρῶν,</l>
<l>εἰ μή τίς με θεῶν ὀλοφύρατο καί μ᾽ ἐσάωσε,</l>
<l n="365">Πρωτέος ἰφθίμου θυγάτηρ ἁλίοιο γέροντος,</l>
<l>Εἰδοθέη: τῇ γάρ ῥα μάλιστά γε θυμὸν ὄρινα.</l>
<l>ἥ μ᾽ οἴῳ ἔρροντι συνήντετο νόσφιν ἑταίρων:</l>
<l>αἰεὶ γὰρ περὶ νῆσον ἀλώμενοι ἰχθυάασκον</l>
<l>γναμπτοῖς ἀγκίστροισιν, ἔτειρε δὲ γαστέρα λιμός.</l>
<l n="370">ἡ δέ μευ ἄγχι στᾶσα ἔπος φάτο φώνησέν τε:</l>
<q direct="unspecified"><l><milestone unit="para" ed="P" />νήπιός εἰς, ὦ ξεῖνε, λίην τόσον ἠδὲ χαλίφρων,</l>
<l>ἦε ἑκὼν μεθίεις καὶ τέρπεαι ἄλγεα πάσχων;</l>
<l>ὡς δὴ δήθ᾽ ἐνὶ νήσῳ ἐρύκεαι, οὐδέ τι τέκμωρ</l>
<l>εὑρέμεναι δύνασαι, μινύθει δέ τοι ἦτορ ἑταίρων.</l></q>
<l n="375"><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>ἐκ μέν τοι ἐρέω,  ἥ τις σύ πέρ ἐσσι θεάων,</l>
<l>ὡς ἐγὼ οὔ τι ἑκὼν κατερύκομαι, ἀλλά νυ μέλλω</l>
<l>ἀθανάτους ἀλιτέσθαι, οἳ οὐρανὸν εὐρὺν ἔχουσιν.</l>
<l>ἀλλὰ σύ πέρ μοι εἰπέ, θεοὶ δέ τε πάντα ἴσασιν,</l>
<l n="380">ὅς τίς μ᾽ ἀθανάτων πεδάᾳ καὶ ἔδησε κελεύθου,</l>
<l>νόστον θ᾽, ὡς ἐπὶ πόντον ἐλεύσομαι ἰχθυόεντα.</l></q>
<l><milestone unit="para" ed="P" />ὣς ἐφάμην, ἡ δ᾽ αὐτίκ᾽ ἀμείβετο δῖα θεάων:</l>
<q direct="unspecified"><l>τοιγὰρ ἐγώ τοι, ξεῖνε, μάλ᾽ ἀτρεκέως ἀγορεύσω.</l>
<l>πωλεῖταί τις δεῦρο γέρων ἅλιος νημερτὴς</l>
<l n="385">ἀθάνατος Πρωτεὺς Αἰγύπτιος,  ὅς τε θαλάσσης</l>
<l>πάσης βένθεα οἶδε, Ποσειδάωνος ὑποδμώς:</l>
<l>τὸν δέ τ᾽ ἐμόν φασιν πατέρ᾽ ἔμμεναι ἠδὲ τεκέσθαι.</l>
<l>τόν γ᾽ εἴ πως σὺ δύναιο λοχησάμενος λελαβέσθαι,</l>
<l>ὅς κέν τοι εἴπῃσιν ὁδὸν καὶ μέτρα κελεύθου</l>
<l n="390">νόστον θ᾽,  ὡς ἐπὶ πόντον ἐλεύσεαι ἰχθυόεντα.</l>
<l>καὶ δέ κέ τοι εἴπῃσι, διοτρεφές, αἴ κ᾽ ἐθέλῃσθα,</l>
<l>ὅττι τοι ἐν μεγάροισι κακόν τ᾽ ἀγαθόν τε τέτυκται</l>
<l>οἰχομένοιο σέθεν δολιχὴν ὁδὸν ἀργαλέην τε.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l n="395">αὐτὴ νῦν φράζευ σὺ λόχον θείοιο γέροντος,</l>
<l>μή πώς με προϊδὼν ἠὲ προδαεὶς ἀλέηται:</l>
<l>ἀργαλέος γάρ τ᾽ ἐστὶ θεὸς βροτῷ ἀνδρὶ δαμῆναι.</l></q>
<milestone n="398" unit="card" ed="p" />
<l><milestone unit="para" ed="P" />ὣς ἐφάμην, ἡ δ᾽ αὐτίκ᾽ ἀμείβετο δῖα θεάων:</l>
<q direct="unspecified"><l>τοιγὰρ ἐγώ τοι, ξεῖνε, μάλ᾽ ἀτρεκέως ἀγορεύσω.</l>
<l n="400">ἦμος δ᾽ ἠέλιος μέσον οὐρανὸν ἀμφιβεβήκῃ,</l>
<l>τῆμος ἄρ᾽ ἐξ ἁλὸς εἶσι γέρων ἅλιος νημερτὴς</l>
<l>πνοιῇ ὕπο Ζεφύροιο μελαίνῃ φρικὶ καλυφθείς,</l>
<l>ἐκ δ᾽ ἐλθὼν κοιμᾶται ὑπὸ σπέσσι γλαφυροῖσιν:</l>
<l>ἀμφὶ δέ μιν φῶκαι νέποδες καλῆς ἁλοσύδνης</l>
<l n="405">ἁθρόαι εὕδουσιν,  πολιῆς ἁλὸς ἐξαναδῦσαι,</l>
<l>πικρὸν ἀποπνείουσαι ἁλὸς πολυβενθέος ὀδμήν.</l>
<l>ἔνθα σ᾽ ἐγὼν ἀγαγοῦσα ἅμ᾽ ἠοῖ φαινομένηφιν</l>
<l>εὐνάσω ἑξείης: σὺ δ᾽ ἐὺ κρίνασθαι ἑταίρους</l>
<l>τρεῖς, οἵ τοι παρὰ νηυσὶν ἐυσσέλμοισιν ἄριστοι.</l>
<l n="410">πάντα δέ τοι ἐρέω ὀλοφώια τοῖο γέροντος.</l>
<l>φώκας μέν τοι πρῶτον ἀριθμήσει καὶ ἔπεισιν:</l>
<l>αὐτὰρ ἐπὴν πάσας πεμπάσσεται ἠδὲ ἴδηται,</l>
<l>λέξεται ἐν μέσσῃσι νομεὺς ὣς πώεσι μήλων.</l>
<l>τὸν μὲν ἐπὴν δὴ πρῶτα κατευνηθέντα ἴδησθε,</l>
<l n="415">καὶ τότ᾽ ἔπειθ᾽ ὑμῖν μελέτω κάρτος τε βίη τε,</l>
<l>αὖθι δ᾽ ἔχειν μεμαῶτα καὶ ἐσσύμενόν περ ἀλύξαι.</l>
<l>πάντα δὲ γιγνόμενος πειρήσεται, ὅσσ᾽ ἐπὶ γαῖαν</l>
<l>ἑρπετὰ γίγνονται, καὶ ὕδωρ καὶ θεσπιδαὲς πῦρ:</l>
<l>ὑμεῖς δ᾽ ἀστεμφέως ἐχέμεν μᾶλλόν τε πιέζειν.</l>
<l n="420">ἀλλ᾽ ὅτε κεν δή σ᾽ αὐτὸς ἀνείρηται ἐπέεσσι,</l>
<l>τοῖος ἐὼν οἷόν κε κατευνηθέντα ἴδησθε,</l>
<l>καὶ τότε δὴ σχέσθαι τε βίης λῦσαί τε γέροντα,</l>
<l>ἥρως, εἴρεσθαι δέ, θεῶν ὅς τίς σε χαλέπτει,</l>
<l>νόστον θ᾽, ὡς ἐπὶ πόντον ἐλεύσεαι ἰχθυόεντα.</l></q>
<l n="425">ὣς εἰποῦσ᾽ ὑπὸ πόντον ἐδύσετο κυμαίνοντα.</l>
<l>αὐτὰρ ἐγὼν ἐπὶ νῆας, ὅθ᾽ ἕστασαν ἐν ψαμάθοισιν,</l>
<l>ἤια: πολλὰ δέ μοι κραδίη πόρφυρε κιόντι.</l>
<l>αὐτὰρ ἐπεί ῥ᾽ ἐπὶ νῆα κατήλυθον ἠδὲ θάλασσαν,</l>
<l>δόρπον θ᾽ ὁπλισάμεσθ᾽, ἐπί τ᾽ ἤλυθεν ἀμβροσίη νύξ:</l>
<l n="430">δὴ τότε κοιμήθημεν ἐπὶ ῥηγμῖνι θαλάσσης.</l>
<l>ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>καὶ τότε δὴ παρὰ θῖνα θαλάσσης εὐρυπόροιο</l>
<l>ἤια πολλὰ θεοὺς γουνούμενος: αὐτὰρ ἑταίρους</l>
<l>τρεῖς ἄγον, οἷσι μάλιστα πεποίθεα πᾶσαν ἐπ᾽ ἰθύν.</l>
<milestone n="435" unit="card" ed="p" />
<l n="435"><milestone unit="para" ed="P" />τόφρα δ᾽ ἄρ᾽ ἥ γ᾽ ὑποδῦσα θαλάσσης εὐρέα κόλπον</l>
<l>τέσσαρα φωκάων ἐκ πόντου δέρματ᾽ ἔνεικε:</l>
<l>πάντα δ᾽ ἔσαν νεόδαρτα: δόλον δ᾽ ἐπεμήδετο πατρί.</l>
<l>εὐνὰς δ᾽ ἐν ψαμάθοισι διαγλάψασ᾽ ἁλίῃσιν</l>
<l>ἧστο μένουσ᾽: ἡμεῖς δὲ μάλα σχεδὸν ἤλθομεν αὐτῆς:</l>
<l n="440">ἑξείης δ᾽ εὔνησε,  βάλεν δ᾽ ἐπὶ δέρμα ἑκάστῳ.</l>
<l>ἔνθα κεν αἰνότατος λόχος ἔπλετο: τεῖρε γὰρ αἰνῶς</l>
<l>φωκάων ἁλιοτρεφέων ὀλοώτατος ὀδμή:</l>
<l>τίς γάρ κ᾽ εἰναλίῳ παρὰ κήτεϊ κοιμηθείη;</l>
<l>ἀλλ᾽ αὐτὴ ἐσάωσε καὶ ἐφράσατο μέγ᾽ ὄνειαρ:</l>
<l n="445">ἀμβροσίην ὑπὸ ῥῖνα ἑκάστῳ θῆκε φέρουσα</l>
<l>ἡδὺ μάλα πνείουσαν, ὄλεσσε δὲ κήτεος ὀδμήν.</l>
<l>πᾶσαν δ᾽ ἠοίην μένομεν τετληότι θυμῷ:</l>
<l>φῶκαι δ᾽ ἐξ ἁλὸς ἦλθον ἀολλέες. αἱ μὲν ἔπειτα</l>
<l>ἑξῆς εὐνάζοντο παρὰ ῥηγμῖνι θαλάσσης:</l>
<l n="450">ἔνδιος δ᾽ ὁ γέρων ἦλθ᾽ ἐξ ἁλός,  εὗρε δὲ φώκας</l>
<l>ζατρεφέας, πάσας δ᾽ ἄρ᾽ ἐπῴχετο, λέκτο δ᾽ ἀριθμόν:</l>
<l>ἐν δ᾽ ἡμέας πρώτους λέγε κήτεσιν, οὐδέ τι θυμῷ</l>
<l>ὠΐσθη δόλον εἶναι: ἔπειτα δὲ λέκτο καὶ αὐτός.</l>
<l>ἡμεῖς δὲ ἰάχοντες ἐπεσσύμεθ᾽, ἀμφὶ δὲ χεῖρας</l>
<l n="455">βάλλομεν: οὐδ᾽ ὁ γέρων δολίης ἐπελήθετο τέχνης,</l>
<l>ἀλλ᾽ ἦ τοι πρώτιστα λέων γένετ᾽ ἠυγένειος,</l>
<l>αὐτὰρ ἔπειτα δράκων καὶ πάρδαλις ἠδὲ μέγας σῦς:</l>
<l>γίγνετο δ᾽ ὑγρὸν ὕδωρ καὶ δένδρεον ὑψιπέτηλον:</l>
<l>ἡμεῖς δ᾽ ἀστεμφέως ἔχομεν τετληότι θυμῷ.</l>
<l n="460">ἀλλ᾽ ὅτε δή ῥ᾽ ἀνίαζ᾽ ὁ γέρων ὀλοφώια εἰδώς,</l>
<l>καὶ τότε δή μ᾽ ἐπέεσσιν ἀνειρόμενος προσέειπε:</l>
<q direct="unspecified"><l><milestone unit="para" ed="P" />τίς νύ τοι, Ἀτρέος υἱέ, θεῶν συμφράσσατο βουλάς,</l>
<l>ὄφρα μ᾽ ἕλοις ἀέκοντα λοχησάμενος; τέο σε χρή;</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l n="465">οἶσθα, γέρον, τί με ταῦτα παρατροπέων ἐρεείνεις;</l>
<l>ὡς δὴ δήθ᾽ ἐνὶ νήσῳ ἐρύκομαι, οὐδέ τι τέκμωρ</l>
<l>εὑρέμεναι δύναμαι, μινύθει δέ μοι ἔνδοθεν ἦτορ.</l>
<l>ἀλλὰ σύ πέρ μοι εἰπέ, θεοὶ δέ τε πάντα ἴσασιν,</l>
<l>ὅς τίς μ᾽ ἀθανάτων πεδάᾳ καὶ ἔδησε κελεύθου,</l>
<l n="470">νόστον θ᾽,  ὡς ἐπὶ πόντον ἐλεύσομαι ἰχθυόεντα.</l></q>
<l><milestone unit="para" ed="P" />ὣς ἐφάμην, ὁ δέ μ᾽ αὐτίκ᾽ ἀμειβόμενος προσέειπεν:</l>
<q direct="unspecified"><l>ἀλλὰ μάλ᾽ ὤφελλες Διί τ᾽ ἄλλοισίν τε θεοῖσι</l>
<l>ῥέξας ἱερὰ κάλ᾽ ἀναβαινέμεν, ὄφρα τάχιστα</l>
<l>σὴν ἐς πατρίδ᾽ ἵκοιο πλέων ἐπὶ οἴνοπα πόντον.</l>
<l n="475">οὐ γάρ τοι πρὶν μοῖρα φίλους τ᾽ ἰδέειν καὶ ἱκέσθαι</l>
<l>οἶκον ἐυκτίμενον καὶ σὴν ἐς πατρίδα γαῖαν,</l>
<l>πρίν γ᾽ ὅτ᾽ ἂν Αἰγύπτοιο, διιπετέος ποταμοῖο,</l>
<l>αὖτις ὕδωρ ἔλθῃς ῥέξῃς θ᾽ ἱερὰς ἑκατόμβας</l>
<l>ἀθανάτοισι θεοῖσι, τοὶ οὐρανὸν εὐρὺν ἔχουσι:</l>
<l n="480">καὶ τότε τοι δώσουσιν ὁδὸν θεοί,  ἣν σὺ μενοινᾷς.</l></q>
<milestone n="481" unit="card" ed="p" />
<l><milestone unit="para" ed="P" />ὣς ἔφατ᾽, αὐτὰρ ἐμοί γε κατεκλάσθη φίλον ἦτορ,</l>
<l>οὕνεκά μ᾽ αὖτις ἄνωγεν ἐπ᾽ ἠεροειδέα πόντον</l>
<l>Αἴγυπτόνδ᾽ ἰέναι, δολιχὴν ὁδὸν ἀργαλέην τε.</l>
<l>ἀλλὰ καὶ ὣς μύθοισιν ἀμειβόμενος προσέειπον:</l>
<q direct="unspecified"><l n="485"><milestone unit="para" ed="P" />ταῦτα μὲν οὕτω δὴ τελέω, γέρον, ὡς σὺ κελεύεις.</l>
<l>ἀλλ᾽ ἄγε μοι τόδε εἰπὲ καὶ ἀτρεκέως κατάλεξον,</l>
<l>ἢ πάντες σὺν νηυσὶν ἀπήμονες ἦλθον Ἀχαιοί,</l>
<l>οὓς Νέστωρ καὶ ἐγὼ λίπομεν Τροίηθεν ἰόντες,</l>
<l>ἦέ τις ὤλετ᾽ ὀλέθρῳ ἀδευκέι ἧς ἐπὶ νηὸς</l>
<l n="490">ἠὲ φίλων ἐν χερσίν,  ἐπεὶ πόλεμον τολύπευσεν.</l></q>
<l><milestone unit="para" ed="P" />ὣς ἐφάμην, ὁ δέ μ᾽ αὐτίκ᾽ ἀμειβόμενος προσέειπεν:</l>
<l>Ἀτρεΐδη, τί με ταῦτα διείρεαι; οὐδέ τί σε χρὴ</l>
<l>ἴδμεναι, οὐδὲ δαῆναι ἐμὸν νόον: οὐδέ σέ φημι</l>
<l>δὴν ἄκλαυτον ἔσεσθαι, ἐπὴν ἐὺ πάντα πύθηαι.</l>
<l n="495">πολλοὶ μὲν γὰρ τῶν γε δάμεν,  πολλοὶ δὲ λίποντο:</l>
<l>ἀρχοὶ δ᾽ αὖ δύο μοῦνοι Ἀχαιῶν χαλκοχιτώνων</l>
<l>ἐν νόστῳ ἀπόλοντο: μάχῃ δέ τε καὶ σὺ παρῆσθα.</l>
<l>εἷς δ᾽ ἔτι που ζωὸς κατερύκεται εὐρέι πόντῳ.</l>
<l><milestone unit="para" ed="P" />Αἴας μὲν μετὰ νηυσὶ δάμη δολιχηρέτμοισι.</l>
<l n="500">Γυρῇσίν μιν πρῶτα Ποσειδάων ἐπέλασσεν</l>
<l>πέτρῃσιν μεγάλῃσι καὶ ἐξεσάωσε θαλάσσης:</l>
<l>καί νύ κεν ἔκφυγε κῆρα καὶ ἐχθόμενός περ Ἀθήνῃ,</l>
<l>εἰ μὴ ὑπερφίαλον ἔπος ἔκβαλε καὶ μέγ᾽ ἀάσθη:</l>
<l>φῆ ῥ᾽ ἀέκητι θεῶν φυγέειν μέγα λαῖτμα θαλάσσης.</l>
<l n="505">τοῦ δὲ Ποσειδάων μεγάλ᾽ ἔκλυεν αὐδήσαντος:</l>
<l>αὐτίκ᾽ ἔπειτα τρίαιναν ἑλὼν χερσὶ στιβαρῇσιν</l>
<l>ἤλασε Γυραίην πέτρην, ἀπὸ δ᾽ ἔσχισεν αὐτήν:</l>
<l>καὶ τὸ μὲν αὐτόθι μεῖνε, τὸ δὲ τρύφος ἔμπεσε πόντῳ,</l>
<l>τῷ ῥ᾽ Αἴας τὸ πρῶτον ἐφεζόμενος μέγ᾽ ἀάσθη:</l>
<l n="510">τὸν δ᾽ ἐφόρει κατὰ πόντον ἀπείρονα κυμαίνοντα.</l>
<l>ὣς ὁ μὲν ἔνθ᾽ ἀπόλωλεν, ἐπεὶ πίεν ἁλμυρὸν ὕδωρ.</l>
<milestone n="512" unit="card" ed="p" />
<l><milestone unit="para" ed="P" />σὸς δέ που ἔκφυγε κῆρας ἀδελφεὸς ἠδ᾽ ὑπάλυξεν</l>
<l>ἐν νηυσὶ γλαφυρῇσι: σάωσε δὲ πότνια Ἥρη.</l>
<l>ἀλλ᾽ ὅτε δὴ τάχ᾽ ἔμελλε Μαλειάων ὄρος αἰπὺ</l>
<l n="515">ἵξεσθαι,  τότε δή μιν ἀναρπάξασα θύελλα</l>
<l>πόντον ἐπ᾽ ἰχθυόεντα φέρεν βαρέα στενάχοντα,</l>
<l>ἀγροῦ ἐπ᾽ ἐσχατιήν, ὅθι δώματα ναῖε Θυέστης</l>
<l>τὸ πρίν, ἀτὰρ τότ᾽ ἔναιε Θυεστιάδης Αἴγισθος.</l>
<l>ἀλλ᾽ ὅτε δὴ καὶ κεῖθεν ἐφαίνετο νόστος ἀπήμων,</l>
<l n="520">ἂψ δὲ θεοὶ οὖρον στρέψαν,  καὶ οἴκαδ᾽ ἵκοντο,</l>
<l>ἦ τοι ὁ μὲν χαίρων ἐπεβήσετο πατρίδος αἴης</l>
<l>καὶ κύνει ἁπτόμενος ἣν πατρίδα: πολλὰ δ᾽ ἀπ᾽ αὐτοῦ</l>
<l>δάκρυα θερμὰ χέοντ᾽, ἐπεὶ ἀσπασίως ἴδε γαῖαν.</l>
<l>τὸν δ᾽ ἄρ᾽ ἀπὸ σκοπιῆς εἶδε σκοπός, ὅν ῥα καθεῖσεν</l>
<l n="525">Αἴγισθος δολόμητις ἄγων,  ὑπὸ δ᾽ ἔσχετο μισθὸν</l>
<l>χρυσοῦ δοιὰ τάλαντα: φύλασσε δ᾽ ὅ γ᾽ εἰς ἐνιαυτόν,</l>
<l>μή ἑ λάθοι παριών, μνήσαιτο δὲ θούριδος ἀλκῆς.</l>
<l>βῆ δ᾽ ἴμεν ἀγγελέων πρὸς δώματα ποιμένι λαῶν.</l>
<l>αὐτίκα δ᾽ Αἴγισθος δολίην ἐφράσσατο τέχνην:</l>
<l n="530">κρινάμενος κατὰ δῆμον ἐείκοσι φῶτας ἀρίστους</l>
<l>εἷσε λόχον, ἑτέρωθι δ᾽ ἀνώγει δαῖτα πένεσθαι.</l>
<l>αὐτὰρ ὁ βῆ καλέων Ἀγαμέμνονα, ποιμένα λαῶν</l>
<l>ἵπποισιν καὶ ὄχεσφιν, ἀεικέα μερμηρίζων.</l>
<l>τὸν δ᾽ οὐκ εἰδότ᾽ ὄλεθρον ἀνήγαγε καὶ κατέπεφνεν</l>
<l n="535">δειπνίσσας,  ὥς τίς τε κατέκτανε βοῦν ἐπὶ φάτνῃ.</l>
<l>οὐδέ τις Ἀτρεΐδεω ἑτάρων λίπεθ᾽ οἵ οἱ ἕποντο,</l>
<l>οὐδέ τις Αἰγίσθου, ἀλλ᾽ ἔκταθεν ἐν μεγάροισιν.</l></q>
<l><milestone unit="para" ed="P" />ὣς ἔφατ᾽, αὐτὰρ ἐμοί γε κατεκλάσθη φίλον ἦτορ,</l>
<l>κλαῖον δ᾽ ἐν ψαμάθοισι καθήμενος, οὐδέ νύ μοι κῆρ</l>
<l n="540">ἤθελ᾽ ἔτι ζώειν καὶ ὁρᾶν φάος ἠελίοιο.</l>
<l>αὐτὰρ ἐπεὶ κλαίων τε κυλινδόμενός τε κορέσθην,</l>
<l>δὴ τότε με προσέειπε γέρων ἅλιος νημερτής:</l>
<q direct="unspecified"><l><milestone unit="para" ed="P" />μηκέτι, Ἀτρέος υἱέ, πολὺν χρόνον ἀσκελὲς οὕτω</l>
<l>κλαῖ᾽, ἐπεὶ οὐκ ἄνυσίν τινα δήομεν: ἀλλὰ τάχιστα</l>
<l n="545">πείρα ὅπως κεν δὴ σὴν πατρίδα γαῖαν ἵκηαι.</l>
<l>ἢ γάρ μιν ζωόν γε κιχήσεαι, ἤ κεν Ὀρέστης</l>
<l>κτεῖνεν ὑποφθάμενος, σὺ δέ κεν τάφου ἀντιβολήσαις.</l></q>
<l><milestone unit="para" ed="P" />ὣς ἔφατ᾽, αὐτὰρ ἐμοὶ κραδίη καὶ θυμὸς ἀγήνωρ</l>
<l>αὖτις ἐνὶ στήθεσσι καὶ ἀχνυμένῳ περ ἰάνθη,</l>
<l n="550">καί μιν φωνήσας ἔπεα πτερόεντα προσηύδων:</l>
<q direct="unspecified"><l><milestone unit="para" ed="P" />τούτους μὲν δὴ οἶδα: σὺ δὲ τρίτον ἄνδρ᾽ ὀνόμαζε,</l>
<l>ὅς τις ἔτι ζωὸς κατερύκεται εὐρέι πόντῳ</l>
<l>ἠὲ θανών: ἐθέλω δὲ καὶ ἀχνύμενός περ ἀκοῦσαι.</l></q>
<milestone n="554" unit="card" ed="p" />
<l><milestone unit="para" ed="P" />ὣς ἐφάμην, ὁ δέ μ᾽ αὐτίκ᾽ ἀμειβόμενος προσέειπεν:</l>
<q direct="unspecified"><q direct="unspecified"><l n="555">υἱὸς Λαέρτεω,  Ἰθάκῃ ἔνι οἰκία ναίων:</l>
<l>τὸν δ᾽ ἴδον ἐν νήσῳ θαλερὸν κατὰ δάκρυ χέοντα,</l>
<l>νύμφης ἐν μεγάροισι Καλυψοῦς, ἥ μιν ἀνάγκῃ</l>
<l>ἴσχει: ὁ δ᾽ οὐ δύναται ἣν πατρίδα γαῖαν ἱκέσθαι:</l>
<l>οὐ γάρ οἱ πάρα νῆες ἐπήρετμοι καὶ ἑταῖροι,</l>
<l n="560">οἵ κέν μιν πέμποιεν ἐπ᾽ εὐρέα νῶτα θαλάσσης.</l>
<l>σοι δ᾽ οὐ θέσφατόν ἐστι, διοτρεφὲς ὦ Μενέλαε,</l>
<l>Ἄργει ἐν ἱπποβότῳ θανέειν καὶ πότμον ἐπισπεῖν,</l>
<l>ἀλλά σ᾽ ἐς Ἠλύσιον πεδίον καὶ πείρατα γαίης</l>
<l>ἀθάνατοι πέμψουσιν, ὅθι ξανθὸς Ῥαδάμανθυς,</l>
<l n="565">τῇ περ ῥηίστη βιοτὴ πέλει ἀνθρώποισιν:</l>
<l>οὐ νιφετός, οὔτ᾽ ἂρ χειμὼν πολὺς οὔτε ποτ᾽ ὄμβρος,</l>
<l>ἀλλ᾽ αἰεὶ Ζεφύροιο λιγὺ πνείοντος ἀήτας</l>
<l>Ὠκεανὸς ἀνίησιν ἀναψύχειν ἀνθρώπους:</l>
<l>οὕνεκ᾽ ἔχεις Ἑλένην καί σφιν γαμβρὸς Διός ἐσσι.</l></q>
<l n="570">ὣς εἰπὼν ὑπὸ πόντον ἐδύσετο κυμαίνοντα.</l>
<l>αὐτὰρ ἐγὼν ἐπὶ νῆας ἅμ᾽ ἀντιθέοις ἑτάροισιν</l>
<l>ἤια, πολλὰ δέ μοι κραδίη πόρφυρε κιόντι.</l>
<l>αὐτὰρ ἐπεί ῥ᾽ ἐπὶ νῆα κατήλθομεν ἠδὲ θάλασσαν,</l>
<l>δόρπον θ᾽ ὁπλισάμεσθ᾽, ἐπί τ᾽ ἤλυθεν ἀμβροσίη νύξ,</l>
<l n="575">δὴ τότε κοιμήθημεν ἐπὶ ῥηγμῖνι θαλάσσης.</l>
<l>ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>νῆας μὲν πάμπρωτον ἐρύσσαμεν εἰς ἅλα δῖαν,</l>
<l>ἐν δ᾽ ἱστοὺς τιθέμεσθα καὶ ἱστία νηυσὶν ἐίσῃς,</l>
<l>ἂν δὲ καὶ αὐτοὶ βάντες ἐπὶ κληῖσι καθῖζον:</l>
<l n="580">ἑξῆς δ᾽ ἑζόμενοι πολιὴν ἅλα τύπτον ἐρετμοῖς.</l>
<l>ἂψ δ᾽ εἰς Αἰγύπτοιο διιπετέος ποταμοῖο</l>
<l>στῆσα νέας, καὶ ἔρεξα τεληέσσας ἑκατόμβας.</l>
<l>αὐτὰρ ἐπεὶ κατέπαυσα θεῶν χόλον αἰὲν ἐόντων,</l>
<l>χεῦ᾽ Ἀγαμέμνονι τύμβον, ἵν᾽ ἄσβεστον κλέος εἴη.</l>
<l n="585">ταῦτα τελευτήσας νεόμην,  ἔδοσαν δέ μοι οὖρον</l>
<l>ἀθάνατοι, τοί μ᾽ ὦκα φίλην ἐς πατρίδ᾽ ἔπεμψαν.</l>
<l>ἀλλ᾽ ἄγε νῦν ἐπίμεινον ἐνὶ μεγάροισιν ἐμοῖσιν,</l>
<l>ὄφρα κεν ἑνδεκάτη τε δυωδεκάτη τε γένηται:</l>
<l>καὶ τότε σ᾽ εὖ πέμψω, δώσω δέ τοι ἀγλαὰ δῶρα,</l>
<l n="590">τρεῖς ἵππους καὶ δίφρον ἐύξοον: αὐτὰρ ἔπειτα</l>
<l>δώσω καλὸν ἄλεισον, ἵνα σπένδῃσθα θεοῖσιν</l>
<l>ἀθανάτοις ἐμέθεν μεμνημένος ἤματα πάντα.</l></q>
<milestone n="593" unit="card" ed="p" />
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>Ἀτρεΐδη, μὴ δή με πολὺν χρόνον ἐνθάδ᾽ ἔρυκε.</l>
<l n="595">καὶ γάρ κ᾽ εἰς ἐνιαυτὸν ἐγὼ παρὰ σοί γ᾽ ἀνεχοίμην</l>
<l>ἥμενος, οὐδέ κέ μ᾽ οἴκου ἕλοι πόθος οὐδὲ τοκήων:</l>
<l>αἰνῶς γὰρ μύθοισιν ἔπεσσί τε σοῖσιν ἀκούων</l>
<l>τέρπομαι. ἀλλ᾽ ἤδη μοι ἀνιάζουσιν ἑταῖροι</l>
<l>ἐν Πύλῳ ἠγαθέῃ: σὺ δέ με χρόνον ἐνθάδ᾽ ἐρύκεις.</l>
<l n="600">δῶρον δ᾽ ὅττι κέ μοι δοίης,  κειμήλιον ἔστω:</l>
<l>ἵππους δ᾽ εἰς Ἰθάκην οὐκ ἄξομαι, ἀλλὰ σοὶ αὐτῷ</l>
<l>ἐνθάδε λείψω ἄγαλμα: σὺ γὰρ πεδίοιο ἀνάσσεις</l>
<l>εὐρέος, ᾧ ἔνι μὲν λωτὸς πολύς, ἐν δὲ κύπειρον</l>
<l>πυροί τε ζειαί τε ἰδ᾽ εὐρυφυὲς κρῖ λευκόν.</l>
<l n="605">ἐν δ᾽ Ἰθάκῃ οὔτ᾽ ἂρ δρόμοι εὐρέες οὔτε τι λειμών:</l>
<l>αἰγίβοτος, καὶ μᾶλλον ἐπήρατος ἱπποβότοιο.</l>
<l>οὐ γάρ τις νήσων ἱππήλατος οὐδ᾽ ἐυλείμων,</l>
<l>αἵ θ᾽ ἁλὶ κεκλίαται: Ἰθάκη δέ τε καὶ περὶ πασέων.</l></q>
<l><milestone unit="para" ed="P" />ὣς φάτο, μείδησεν δὲ βοὴν ἀγαθὸς Μενέλαος,</l>
<l n="610">χειρί τέ μιν κατέρεξεν ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l><milestone unit="para" ed="P" />αἵματός εἰς ἀγαθοῖο, φίλον τέκος, οἷ᾽ ἀγορεύεις:</l>
<l>τοιγὰρ ἐγώ τοι ταῦτα μεταστήσω: δύναμαι γάρ.</l>
<l>δώρων δ᾽ ὅσσ᾽ ἐν ἐμῷ οἴκῳ κειμήλια κεῖται,</l>
<l>δώσω ὃ κάλλιστον καὶ τιμηέστατόν ἐστιν:</l>
<l n="615">δώσω τοι κρητῆρα τετυγμένον: ἀργύρεος δὲ</l>
<l>ἔστιν ἅπας, χρυσῷ δ᾽ χείλεα κεκράανται,</l>
<l>ἔργον δ᾽ Ἡφαίστοιο. πόρεν δέ ἑ Φαίδιμος ἥρως,</l>
<l>Σιδονίων βασιλεύς, ὅθ᾽ ἑὸς δόμος ἀμφεκάλυψε</l>
<l>κεῖσέ με νοστήσαντα: τεῒν δ᾽ ἐθέλω τόδ᾽ ὀπάσσαι.</l></q>
<l n="620"><milestone unit="para" ed="P" />ὣς οἱ μὲν τοιαῦτα πρὸς ἀλλήλους ἀγόρευον,</l>
<l>δαιτυμόνες δ᾽ ἐς δώματ᾽ ἴσαν θείου βασιλῆος.</l>
<l>οἱ δ᾽ ἦγον μὲν μῆλα, φέρον δ᾽ ἐυήνορα οἶνον:</l>
<l>σῖτον δέ σφ᾽ ἄλοχοι καλλικρήδεμνοι ἔπεμπον.</l>
<l>ὣς οἱ μὲν περὶ δεῖπνον ἐνὶ μεγάροισι πένοντο.</l>
<milestone n="625" unit="card" ed="p" />
<l n="625">μνηστῆρες δὲ πάροιθεν Ὀδυσσῆος μεγάροιο</l>
<l>δίσκοισιν τέρποντο καὶ αἰγανέῃσιν ἱέντες</l>
<l>ἐν τυκτῷ δαπέδῳ, ὅθι περ πάρος, ὕβριν ἔχοντες.</l>
<l>Ἀντίνοος δὲ καθῆστο καὶ Εὐρύμαχος θεοειδής,</l>
<l>ἀρχοὶ μνηστήρων, ἀρετῇ δ᾽ ἔσαν ἔξοχ᾽ ἄριστοι.</l>
<l n="630">τοῖς δ᾽ υἱὸς Φρονίοιο Νοήμων ἐγγύθεν ἐλθὼν</l>
<l>Ἀντίνοον μύθοισιν ἀνειρόμενος προσέειπεν:</l>
<q direct="unspecified"><l><milestone unit="para" ed="P" />Ἀντίνο᾽, ἦ ῥά τι ἴδμεν ἐνὶ φρεσίν, ἦε καὶ οὐκί,</l>
<l>ὁππότε Τηλέμαχος νεῖτ᾽ ἐκ Πύλου ἠμαθόεντος;</l>
<l>νῆά μοι οἴχετ᾽ ἄγων: ἐμὲ δὲ χρεὼ γίγνεται αὐτῆς</l>
<l n="635">Ἤλιδ᾽ ἐς εὐρύχορον διαβήμεναι,  ἔνθα μοι ἵπποι</l>
<l>δώδεκα θήλειαι, ὑπὸ δ᾽ ἡμίονοι ταλαεργοὶ</l>
<l>ἀδμῆτες: τῶν κέν τιν᾽ ἐλασσάμενος δαμασαίμην.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἀνὰ θυμὸν ἐθάμβεον: οὐ γὰρ ἔφαντο</l>
<l>ἐς Πύλον οἴχεσθαι Νηλήιον, ἀλλά που αὐτοῦ</l>
<l n="640">ἀγρῶν ἢ μήλοισι παρέμμεναι ἠὲ συβώτη.</l>
<l><milestone unit="para" ed="P" />τὸν δ᾽ αὖτ᾽ Ἀντίνοος προσέφη Εὐπείθεος υἱός:</l>
<q direct="unspecified"><l>νημερτές μοι ἔνισπε, πότ᾽ ᾤχετο καὶ τίνες αὐτῷ</l>
<l>κοῦροι ἕποντ᾽; Ἰθάκης ἐξαίρετοι, ἦ ἑοὶ αὐτοῦ</l>
<l>θῆτές τε δμῶές τε; δύναιτό κε καὶ τὸ τελέσσαι.</l>
<l n="645">καί μοι τοῦτ᾽ ἀγόρευσον ἐτήτυμον,  ὄφρ᾽ ἐὺ εἰδῶ,</l>
<l>ἤ σε βίῃ ἀέκοντος ἀπηύρα νῆα μέλαιναν,</l>
<l>ἦε ἑκών οἱ δῶκας, ἐπεὶ προσπτύξατο μύθῳ.</l></q>
<l><milestone unit="para" ed="P" />τὸν δ᾽ υἱὸς Φρονίοιο Νοήμων ἀντίον ηὔδα:</l>
<q direct="unspecified"><l>αὐτὸς ἑκών οἱ δῶκα: τί κεν ῥέξειε καὶ ἄλλος,</l>
<l n="650">ὁππότ᾽ ἀνὴρ τοιοῦτος ἔχων μελεδήματα θυμῷ</l>
<l>αἰτίζῃ; χαλεπόν κεν ἀνήνασθαι δόσιν εἴη.</l>
<l>κοῦροι δ᾽, οἳ κατὰ δῆμον ἀριστεύουσι μεθ᾽ ἡμέας,</l>
<l>οἵ οἱ ἕποντ᾽: ἐν δ᾽ ἀρχὸν ἐγὼ βαίνοντ᾽ ἐνόησα</l>
<l>Μέντορα, ἠὲ θεόν, τῷ δ᾽ αὐτῷ πάντα ἐῴκει.</l>
<l n="655">ἀλλὰ τὸ θαυμάζω: ἴδον ἐνθάδε Μέντορα δῖον</l>
<l>χθιζὸν ὑπηοῖον, τότε δ᾽ ἔμβη νηὶ Πύλονδε.</l></q>
<l><milestone unit="para" ed="P" />ὣς ἄρα φωνήσας ἀπέβη πρὸς δώματα πατρός,</l>
<l>τοῖσιν δ᾽ ἀμφοτέροισιν ἀγάσσατο θυμὸς ἀγήνωρ.</l>
<l>μνηστῆρας δ᾽ ἄμυδις κάθισαν καὶ παῦσαν ἀέθλων.</l>
<l n="660">τοῖσιν δ᾽ Ἀντίνοος μετέφη Εὐπείθεος υἱός,</l>
<l>ἀχνύμενος: μένεος δὲ μέγα φρένες ἀμφιμέλαιναι</l>
<l>πίμπλαντ᾽, ὄσσε δέ οἱ πυρὶ λαμπετόωντι ἐίκτην:</l>
<q direct="unspecified"><l><milestone unit="para" ed="P" />ὢ πόποι, ἦ μέγα ἔργον ὑπερφιάλως ἐτελέσθη</l>
<l>Τηλεμάχῳ ὁδὸς ἥδε: φάμεν δέ οἱ οὐ τελέεσθαι.</l>
<l n="665">ἐκ τοσσῶνδ᾽ ἀέκητι νέος πάϊς οἴχεται αὔτως</l>
<l>νῆα ἐρυσσάμενος, κρίνας τ᾽ ἀνὰ δῆμον ἀρίστους.</l>
<l>ἄρξει καὶ προτέρω κακὸν ἔμμεναι: ἀλλά οἱ αὐτῷ</l>
<l>Ζεὺς ὀλέσειε βίην, πρὶν ἥβης μέτρον ἱκέσθαι.</l>
<l>ἀλλ᾽ ἄγε μοι δότε νῆα θοὴν καὶ εἴκοσ᾽ ἑταίρους,</l>
<l n="670">ὄφρα μιν αὐτὸν ἰόντα λοχήσομαι ἠδὲ φυλάξω</l>
<l>ἐν πορθμῷ Ἰθάκης τε Σάμοιό τε παιπαλοέσσης,</l>
<l>ὡς ἂν ἐπισμυγερῶς ναυτίλλεται εἵνεκα πατρός.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἐπῄνεον ἠδ᾽ ἐκέλευον.</l>
<l>αὐτίκ᾽ ἔπειτ᾽ ἀνστάντες ἔβαν δόμον εἰς Ὀδυσῆος.</l>
<milestone n="675" unit="card" ed="p" />
<l n="675"><milestone unit="para" ed="P" />οὐδ᾽ ἄρα Πηνελόπεια πολὺν χρόνον ἦεν ἄπυστος</l>
<l>μύθων, οὓς μνηστῆρες ἐνὶ φρεσὶ βυσσοδόμευον:</l>
<l>κῆρυξ γάρ οἱ ἔειπε Μέδων, ὃς ἐπεύθετο βουλὰς</l>
<l>αὐλῆς ἐκτὸς ἐών: οἱ δ᾽ ἔνδοθι μῆτιν ὕφαινον.</l>
<l>βῆ δ᾽ ἴμεν ἀγγελέων διὰ δώματα Πηνελοπείῃ:</l>
<l n="680">τὸν δὲ κατ᾽ οὐδοῦ βάντα προσηύδα Πηνελόπεια:</l>
<q direct="unspecified"><l><milestone unit="para" ed="P" />κῆρυξ, τίπτε δέ σε πρόεσαν μνηστῆρες ἀγαυοί;</l>
<l>ἦ εἰπέμεναι δμῳῇσιν Ὀδυσσῆος θείοιο</l>
<l>ἔργων παύσασθαι, σφίσι δ᾽ αὐτοῖς δαῖτα πένεσθαι;</l>
<l>μὴ μνηστεύσαντες μηδ᾽ ἄλλοθ᾽ ὁμιλήσαντες</l>
<l n="685">ὕστατα καὶ πύματα νῦν ἐνθάδε δειπνήσειαν:</l>
<l>οἳ θάμ᾽ ἀγειρόμενοι βίοτον κατακείρετε πολλόν,</l>
<l>κτῆσιν Τηλεμάχοιο δαΐφρονος: οὐδέ τι πατρῶν</l>
<l>ὑμετέρων τὸ πρόσθεν ἀκούετε, παῖδες ἐόντες,</l>
<l>οἷος Ὀδυσσεὺς ἔσκε μεθ᾽ ὑμετέροισι τοκεῦσιν,</l>
<l n="690">οὔτε τινὰ ῥέξας ἐξαίσιον οὔτε τι εἰπὼν</l>
<l>ἐν δήμῳ, ἥ τ᾽ ἐστὶ δίκη θείων βασιλήων:</l>
<l>ἄλλον κ᾽ ἐχθαίρῃσι βροτῶν, ἄλλον κε φιλοίη.</l>
<l>κεῖνος δ᾽ οὔ ποτε πάμπαν ἀτάσθαλον ἄνδρα ἐώργει.</l>
<l>ἀλλ᾽ ὁ μὲν ὑμέτερος θυμὸς καὶ ἀεικέα ἔργα</l>
<l n="695">φαίνεται,  οὐδέ τίς ἐστι χάρις μετόπισθ᾽ ἐυεργέων.</l></q>
<l><milestone unit="para" ed="P" />τὴν δ᾽ αὖτε προσέειπε Μέδων πεπνυμένα εἰδώς:</l>
<q direct="unspecified"><l>αἲ γὰρ δή, βασίλεια, τόδε πλεῖστον κακὸν εἴη.</l>
<l>ἀλλὰ πολὺ μεῖζόν τε καὶ ἀργαλεώτερον ἄλλο</l>
<l>μνηστῆρες φράζονται, ὃ μὴ τελέσειε Κρονίων:</l>
<l n="700">Τηλέμαχον μεμάασι κατακτάμεν ὀξέι χαλκῷ</l>
<l>οἴκαδε νισόμενον: ὁ δ᾽ ἔβη μετὰ πατρὸς ἀκουὴν</l>
<l>ἐς Πύλον ἠγαθέην ἠδ᾽ ἐς Λακεδαίμονα δῖαν.</l></q>
<l><milestone unit="para" ed="P" />ὣς φάτο, τῆς δ᾽ αὐτοῦ λύτο γούνατα καὶ φίλον ἦτορ,</l>
<l>δὴν δέ μιν ἀμφασίη ἐπέων λάβε: τὼ δέ οἱ ὄσσε</l>
<l n="705">δακρυόφι πλῆσθεν,  θαλερὴ δέ οἱ ἔσχετο φωνή.</l>
<l>ὀψὲ δὲ δή μιν ἔπεσσιν ἀμειβομένη προσέειπε:</l>
<q direct="unspecified"><l><milestone unit="para" ed="P" />κῆρυξ, τίπτε δέ μοι πάϊς οἴχεται; οὐδέ τί μιν χρεὼ</l>
<l>νηῶν ὠκυπόρων ἐπιβαινέμεν, αἵ θ᾽ ἁλὸς ἵπποι</l>
<l>ἀνδράσι γίγνονται, περόωσι δὲ πουλὺν ἐφ᾽ ὑγρήν.</l>
<l n="710">ἦ ἵνα μηδ᾽ ὄνομ᾽ αὐτοῦ ἐν ἀνθρώποισι λίπηται;</l></q>
<l><milestone unit="para" ed="P" />τὴν δ᾽ ἠμείβετ᾽ ἔπειτα Μέδων πεπνυμένα εἰδώς:</l>
<q direct="unspecified"><l>οὐκ οἶδ᾽ ἤ τίς μιν θεὸς ὤρορεν, ἦε καὶ αὐτοῦ</l>
<l>θυμὸς ἐφωρμήθη ἴμεν ἐς Πύλον, ὄφρα πύθηται</l>
<l>πατρὸς ἑοῦ ἢ νόστον ἢ ὅν τινα πότμον ἐπέσπεν.</l></q>
<milestone n="715" unit="card" ed="p" />
<l n="715"><milestone unit="para" ed="P" />ὣς ἄρα φωνήσας ἀπέβη κατὰ δῶμ᾽ Ὀδυσῆος.</l>
<l>τὴν δ᾽ ἄχος ἀμφεχύθη θυμοφθόρον, οὐδ᾽ ἄρ᾽ ἔτ᾽ ἔτλη</l>
<l>δίφρῳ ἐφέζεσθαι πολλῶν κατὰ οἶκον ἐόντων,</l>
<l>ἀλλ᾽ ἄρ᾽ ἐπ᾽ οὐδοῦ ἷζε πολυκμήτου θαλάμοιο</l>
<l>οἴκτρ᾽ ὀλοφυρομένη: περὶ δὲ δμῳαὶ μινύριζον</l>
<l n="720">πᾶσαι,  ὅσαι κατὰ δώματ᾽ ἔσαν νέαι ἠδὲ παλαιαί.</l>
<l>τῇς δ᾽ ἁδινὸν γοόωσα μετηύδα Πηνελόπεια:</l>
<q direct="unspecified"><l><milestone unit="para" ed="P" />κλῦτε, φίλαι: πέρι γάρ μοι Ὀλύμπιος ἄλγε᾽ ἔδωκεν</l>
<l>ἐκ πασέων, ὅσσαι μοι ὁμοῦ τράφεν ἠδ᾽ ἐγένοντο:</l>
<l>ἣ πρὶν μὲν πόσιν ἐσθλὸν ἀπώλεσα θυμολέοντα,</l>
<l n="725">παντοίῃς ἀρετῇσι κεκασμένον ἐν Δαναοῖσιν,</l>
<l>ἐσθλόν, τοῦ κλέος εὐρὺ καθ᾽ Ἑλλάδα καὶ μέσον Ἄργος.</l>
<l>νῦν αὖ παῖδ᾽ ἀγαπητὸν ἀνηρείψαντο θύελλαι</l>
<l>ἀκλέα ἐκ μεγάρων, οὐδ᾽ ὁρμηθέντος ἄκουσα.</l>
<l>σχέτλιαι, οὐδ᾽ ὑμεῖς περ ἐνὶ φρεσὶ θέσθε ἑκάστη</l>
<l n="730">ἐκ λεχέων μ᾽ ἀνεγεῖραι,  ἐπιστάμεναι σάφα θυμῷ,</l>
<l>ὁππότ᾽ ἐκεῖνος ἔβη κοίλην ἐπὶ νῆα μέλαιναν.</l>
<l>εἰ γὰρ ἐγὼ πυθόμην ταύτην ὁδὸν ὁρμαίνοντα,</l>
<l>τῷ κε μάλ᾽ ἤ κεν ἔμεινε καὶ ἐσσύμενός περ ὁδοῖο,</l>
<l>ἤ κέ με τεθνηκυῖαν ἐνὶ μεγάροισιν ἔλειπεν.</l>
<l n="735">ἀλλά τις ὀτρηρῶς Δολίον καλέσειε γέροντα,</l>
<l>δμῶ᾽ ἐμόν, ὅν μοι δῶκε πατὴρ ἔτι δεῦρο κιούσῃ,</l>
<l>καί μοι κῆπον ἔχει πολυδένδρεον, ὄφρα τάχιστα</l>
<l>Λαέρτῃ τάδε πάντα παρεζόμενος καταλέξῃ,</l>
<l>εἰ δή πού τινα κεῖνος ἐνὶ φρεσὶ μῆτιν ὑφήνας</l>
<l n="740">ἐξελθὼν λαοῖσιν ὀδύρεται,  οἳ μεμάασιν</l>
<l>ὃν καὶ Ὀδυσσῆος φθῖσαι γόνον ἀντιθέοιο.</l></q>
<l><milestone unit="para" ed="P" />τὴν δ᾽ αὖτε προσέειπε φίλη τροφὸς Εὐρύκλεια:</l>
<q direct="unspecified"><l>νύμφα φίλη, σὺ μὲν ἄρ με κατάκτανε νηλέι χαλκῷ</l>
<l>ἢ ἔα ἐν μεγάρῳ: μῦθον δέ τοι οὐκ ἐπικεύσω.</l>
<l n="745">ᾔδε᾽ ἐγὼ τάδε πάντα,  πόρον δέ οἱ ὅσσ᾽ ἐκέλευε,</l>
<l>σῖτον καὶ μέθυ ἡδύ: ἐμεῦ δ᾽ ἕλετο μέγαν ὅρκον</l>
<l>μὴ πρὶν σοὶ ἐρέειν, πρὶν δωδεκάτην γε γενέσθαι</l>
<l>ἢ σ᾽ αὐτὴν ποθέσαι καὶ ἀφορμηθέντος ἀκοῦσαι,</l>
<l>ὡς ἂν μὴ κλαίουσα κατὰ χρόα καλὸν ἰάπτῃς.</l>
<l n="750">ἀλλ᾽ ὑδρηναμένη,  καθαρὰ χροῒ εἵμαθ᾽ ἑλοῦσα,</l>
<l>εἰς ὑπερῷ᾽ ἀναβᾶσα σὺν ἀμφιπόλοισι γυναιξὶν</l>
<l>εὔχε᾽ Ἀθηναίῃ κούρῃ Διὸς αἰγιόχοιο:</l>
<l>ἡ γάρ κέν μιν ἔπειτα καὶ ἐκ θανάτοιο σαώσαι.</l>
<l>μηδὲ γέροντα κάκου κεκακωμένον: οὐ γὰρ ὀίω</l>
<l n="755">πάγχυ θεοῖς μακάρεσσι γονὴν Ἀρκεισιάδαο</l>
<l>ἔχθεσθ᾽, ἀλλ᾽ ἔτι πού τις ἐπέσσεται ὅς κεν ἔχῃσι</l>
<l>δώματά θ᾽ ὑψερεφέα καὶ ἀπόπροθι πίονας ἀγρούς.</l></q>
<milestone n="758" unit="card" ed="p" />
<l><milestone unit="para" ed="P" />ὣς φάτο, τῆς δ᾽ εὔνησε γόον, σχέθε δ᾽ ὄσσε γόοιο.</l>
<l>ἡ δ᾽ ὑδρηναμένη, καθαρὰ χροῒ εἵμαθ᾽ ἑλοῦσα</l>
<l n="760">εἰς ὑπερῷ᾽ ἀνέβαινε σὺν ἀμφιπόλοισι γυναιξίν,</l>
<l>ἐν δ᾽ ἔθετ᾽ οὐλοχύτας κανέῳ, ἠρᾶτο δ᾽ Ἀθήνῃ:</l>
<q direct="unspecified"><l><milestone unit="para" ed="P" />κλῦθί μευ, αἰγιόχοιο Διὸς τέκος, Ἀτρυτώνη,</l>
<l>εἴ ποτέ τοι πολύμητις ἐνὶ μεγάροισιν Ὀδυσσεὺς</l>
<l>ἢ βοὸς ἢ ὄϊος κατὰ πίονα μηρί᾽ ἔκηε,</l>
<l n="765">τῶν νῦν μοι μνῆσαι,  καί μοι φίλον υἷα σάωσον,</l>
<l>μνηστῆρας δ᾽ ἀπάλαλκε κακῶς ὑπερηνορέοντας.</l></q>
<l><milestone unit="para" ed="P" />ὣς εἰποῦσ᾽ ὀλόλυξε, θεὰ δέ οἱ ἔκλυεν ἀρῆς.</l>
<l>μνηστῆρες δ᾽ ὁμάδησαν ἀνὰ μέγαρα σκιόεντα:</l>
<l>ὧδε δέ τις εἴπεσκε νέων ὑπερηνορεόντων:</l>
<q direct="unspecified"><l n="770"><milestone unit="para" ed="P" />ἦ μάλα δὴ γάμον ἄμμι πολυμνήστη βασίλεια</l>
<l>ἀρτύει, οὐδέ τι οἶδεν ὅ οἱ φόνος υἷι τέτυκται.</l></q>
<l><milestone unit="para" ed="P" />ὣς ἄρα τις εἴπεσκε, τὰ δ᾽ οὐκ ἴσαν ὡς ἐτέτυκτο.</l>
<l>τοῖσιν δ᾽ Ἀντίνοος ἀγορήσατο καὶ μετέειπε:</l>
<q direct="unspecified"><l><milestone unit="para" ed="P" />δαιμόνιοι, μύθους μὲν ὑπερφιάλους ἀλέασθε</l>
<l n="775">πάντας ὁμῶς,  μή πού τις ἀπαγγείλῃσι καὶ εἴσω.</l>
<l>ἀλλ᾽ ἄγε σιγῇ τοῖον ἀναστάντες τελέωμεν</l>
<l>μῦθον, ὃ δὴ καὶ πᾶσιν ἐνὶ φρεσὶν ἤραρεν ἡμῖν.</l></q>
<l><milestone unit="para" ed="P" />ὣς εἰπὼν ἐκρίνατ᾽ ἐείκοσι φῶτας ἀρίστους,</l>
<l>βὰν δ᾽ ἰέναι ἐπὶ νῆα θοὴν καὶ θῖνα θαλάσσης.</l>
<l n="780">νῆα μὲν οὖν πάμπρωτον ἁλὸς βένθοσδε ἔρυσσαν,</l>
<l>ἐν δ᾽ ἱστόν τ᾽ ἐτίθεντο καὶ ἱστία νηὶ μελαίνῃ,</l>
<l>ἠρτύναντο δ᾽ ἐρετμὰ τροποῖς ἐν δερματίνοισιν,</l>
<l>πάντα κατὰ μοῖραν, ἀνά θ᾽ ἱστία λευκὰ πέτασσαν:</l>
<l>τεύχεα δέ σφ᾽ ἤνεικαν ὑπέρθυμοι θεράποντες.</l>
<l n="785">ὑψοῦ δ᾽ ἐν νοτίῳ τήν γ᾽ ὥρμισαν,  ἐκ δ᾽ ἔβαν αὐτοί:</l>
<l>ἔνθα δὲ δόρπον ἕλοντο, μένον δ᾽ ἐπὶ ἕσπερον ἐλθεῖν.</l>
<l><milestone unit="para" ed="P" />ἡ δ᾽ ὑπερωίῳ αὖθι περίφρων Πηνελόπεια</l>
<l>κεῖτ᾽ ἄρ᾽ ἄσιτος, ἄπαστος ἐδητύος ἠδὲ ποτῆτος,</l>
<l>ὁρμαίνουσ᾽ ἤ οἱ θάνατον φύγοι υἱὸς ἀμύμων,</l>
<l n="790">ἦ ὅ γ᾽ ὑπὸ μνηστῆρσιν ὑπερφιάλοισι δαμείη.</l>
<l>ὅσσα δὲ μερμήριξε λέων ἀνδρῶν ἐν ὁμίλῳ</l>
<l>δείσας, ὁππότε μιν δόλιον περὶ κύκλον ἄγωσι,</l>
<l>τόσσα μιν ὁρμαίνουσαν ἐπήλυθε νήδυμος ὕπνος:</l>
<l>εὗδε δ᾽ ἀνακλινθεῖσα, λύθεν δέ οἱ ἅψεα πάντα.</l>
<milestone n="795" unit="card" ed="p" />
<l n="795"><milestone unit="para" ed="P" />ἔνθ᾽ αὖτ᾽ ἄλλ᾽ ἐνόησε θεά,  γλαυκῶπις Ἀθήνη:</l>
<l>εἴδωλον ποίησε, δέμας δ᾽ ἤικτο γυναικί,</l>
<l>Ἰφθίμῃ, κούρῃ μεγαλήτορος Ἰκαρίοιο,</l>
<l>τὴν Εὔμηλος ὄπυιε Φερῇς ἔνι οἰκία ναίων.</l>
<l>πέμπε δέ μιν πρὸς δώματ᾽ Ὀδυσσῆος θείοιο,</l>
<l n="800">ἧος Πηνελόπειαν ὀδυρομένην γοόωσαν</l>
<l>παύσειε κλαυθμοῖο γόοιό τε δακρυόεντος.</l>
<l>ἐς θάλαμον δ᾽ εἰσῆλθε παρὰ κληῖδος ἱμάντα,</l>
<l>στῆ δ᾽ ἄρ ὑπὲρ κεφαλῆς, καί μιν πρὸς μῦθον ἔειπεν:</l>
<q direct="unspecified"><l><milestone unit="para" ed="P" />εὕδεις, Πηνελόπεια, φίλον τετιημένη ἦτορ;</l>
<l n="805">οὐ μέν σ᾽ οὐδὲ ἐῶσι θεοὶ ῥεῖα ζώοντες</l>
<l>κλαίειν οὐδ᾽ ἀκάχησθαι, ἐπεί ῥ᾽ ἔτι νόστιμός ἐστι</l>
<l>σὸς παῖς: οὐ μὲν γάρ τι θεοῖς ἀλιτήμενός ἐστι.</l></q>
<l><milestone unit="para" ed="P" />τὴν δ᾽ ἠμείβετ᾽ ἔπειτα περίφρων Πηνελόπεια,</l>
<l>ἡδὺ μάλα κνώσσουσ᾽ ἐν ὀνειρείῃσι πύλῃσιν:</l>
<q direct="unspecified"><l n="810"><milestone unit="para" ed="P" />τίπτε,  κασιγνήτη, δεῦρ᾽ ἤλυθες; οὔ τι πάρος γε</l>
<l>πωλέ᾽, ἐπεὶ μάλα πολλὸν ἀπόπροθι δώματα ναίεις:</l>
<l>καί με κέλεαι παύσασθαι ὀιζύος ἠδ᾽ ὀδυνάων</l>
<l>πολλέων, αἵ μ᾽ ἐρέθουσι κατὰ φρένα καὶ κατὰ θυμόν,</l>
<l>ἣ πρὶν μὲν πόσιν ἐσθλὸν ἀπώλεσα θυμολέοντα,</l>
<l n="815">παντοίῃς ἀρετῇσι κεκασμένον ἐν Δαναοῖσιν,</l>
<l>ἐσθλόν, τοῦ κλέος εὐρὺ καθ᾽ Ἑλλάδα καὶ μέσον Ἄργος:</l>
<l>νῦν αὖ παῖς ἀγαπητὸς ἔβη κοίλης ἐπὶ νηός,</l>
<l>νήπιος, οὔτε πόνων ἐὺ εἰδὼς οὔτ᾽ ἀγοράων.</l>
<l>τοῦ δὴ ἐγὼ καὶ μᾶλλον ὀδύρομαι ἤ περ ἐκείνου:</l>
<l n="820">τοῦ δ᾽ ἀμφιτρομέω καὶ δείδια, μή τι πάθῃσιν,</l>
<l>ἢ ὅ γε τῶν ἐνὶ δήμῳ, ἵν᾽ οἴχεται, ἢ ἐνὶ πόντῳ:</l>
<l>δυσμενέες γὰρ πολλοὶ ἐπ᾽ αὐτῷ μηχανόωνται,</l>
<l>ἱέμενοι κτεῖναι πρὶν πατρίδα γαῖαν ἱκέσθαι.</l></q>
<l><milestone unit="para" ed="P" />τὴν δ᾽ ἀπαμειβόμενον προσέφη εἴδωλον ἀμαυρόν:</l>
<q direct="unspecified"><l n="825">θάρσει,  μηδέ τι πάγχυ μετὰ φρεσὶ δείδιθι λίην:</l>
<l>τοίη γάρ οἱ πομπὸς ἅμ᾽ ἔρχεται, ἥν τε καὶ ἄλλοι</l>
<l>ἀνέρες ἠρήσαντο παρεστάμεναι, δύναται γάρ,</l>
<l>Παλλὰς Ἀθηναίη: σὲ δ᾽ ὀδυρομένην ἐλεαίρει:</l>
<l>ἣ νῦν με προέηκε τεῒν τάδε μυθήσασθαι.</l></q>
<l n="830"><milestone unit="para" ed="P" />τὴν δ᾽ αὖτε προσέειπε περίφρων Πηνελόπεια:</l>
<q direct="unspecified"><l>εἰ μὲν δὴ θεός ἐσσι θεοῖό τε ἔκλυες αὐδῆς,</l>
<l>εἰ δ᾽ ἄγε μοι καὶ κεῖνον ὀιζυρὸν κατάλεξον,</l>
<l>ἤ που ἔτι ζώει καὶ ὁρᾷ φάος ἠελίοιο,</l>
<l>ἦ ἤδη τέθνηκε καὶ εἰν Ἀίδαο δόμοισι.</l></q>
<l n="835"><milestone unit="para" ed="P" />τὴν δ᾽ ἀπαμειβόμενον προσέφη εἴδωλον ἀμαυρόν:</l>
<q direct="unspecified"><l>οὐ μέν τοι κεῖνόν γε διηνεκέως ἀγορεύσω,</l>
<l>ζώει ὅ γ᾽ ἦ τέθνηκε: κακὸν δ᾽ ἀνεμώλια βάζειν.</l></q>
<l><milestone unit="para" ed="P" />ὣς εἰπὸν σταθμοῖο παρὰ κληῖδα λιάσθη</l>
<l>ἐς πνοιὰς ἀνέμων. ἡ δ᾽ ἐξ ὕπνου ἀνόρουσε</l>
<l n="840">κούρη Ἰκαρίοιο: φίλον δέ οἱ ἦτορ ἰάνθη,</l>
<l>ὥς οἱ ἐναργὲς ὄνειρον ἐπέσσυτο νυκτὸς ἀμολγῷ.</l>
<l><milestone unit="para" ed="P" />μνηστῆρες δ᾽ ἀναβάντες ἐπέπλεον ὑγρὰ κέλευθα</l>
<l>Τηλεμάχῳ φόνον αἰπὺν ἐνὶ φρεσὶν ὁρμαίνοντες.</l>
<l>ἔστι δέ τις νῆσος μέσσῃ ἁλὶ πετρήεσσα,</l>
<l n="845">μεσσηγὺς Ἰθάκης τε Σάμοιό τε παιπαλοέσσης,</l>
<l>Ἀστερίς, οὐ μεγάλη: λιμένες δ᾽ ἔνι ναύλοχοι αὐτῇ</l>
<l>ἀμφίδυμοι: τῇ τόν γε μένον λοχόωντες Ἀχαιοί.</l>
</div1></body></text></TEI.2>