<?xml version="1.0" encoding="utf-8"?>
<TEI.2><text><body><div1 n="20" type="Book" org="uniform" sample="complete">
<milestone n="1" unit="card" ed="p" />
<l>αὐτὰρ ὁ ἐν προδόμῳ εὐνάζετο δῖος Ὀδυσσεύς:</l>
<l>κὰμ μὲν ἀδέψητον βοέην στόρεσ᾽, αὐτὰρ ὕπερθε</l>
<l>κώεα πόλλ᾽ ὀΐων, τοὺς ἱρεύεσκον Ἀχαιοί:</l>
<l>Εὐρυνόμη δ᾽ ἄρ᾽ ἐπὶ χλαῖναν βάλε κοιμηθέντι.</l>
<l n="5">ἔνθ᾽ Ὀδυσεὺς μνηστῆρσι κακὰ φρονέων ἐνὶ θυμῷ</l>
<l>κεῖτ᾽ ἐγρηγορόων: ταὶ δ᾽ ἐκ μεγάροιο γυναῖκες</l>
<l>ἤϊσαν, αἳ μνηστῆρσιν ἐμισγέσκοντο πάρος περ,</l>
<l>ἀλλήλῃσι γέλω τε καὶ εὐφροσύνην παρέχουσαι.</l>
<l>τοῦ δ᾽ ὠρίνετο θυμὸς ἐνὶ στήθεσσι φίλοισι:</l>
<l n="10">πολλὰ δὲ μερμήριζε κατὰ φρένα καὶ κατὰ θυμόν,</l>
<l>ἠὲ μεταΐξας θάνατον τεύξειεν ἑκάστῃ,</l>
<l>ἦ ἔτ᾽ ἐῷ μνηστῆρσιν ὑπερφιάλοισι μιγῆναι</l>
<l>ὕστατα καὶ πύματα, κραδίη δέ οἱ ἔνδον ὑλάκτει.</l>
<l>ὡς δὲ κύων ἀμαλῇσι περὶ σκυλάκεσσι βεβῶσα</l>
<l n="15">ἄνδρ᾽ ἀγνοιήσασ᾽ ὑλάει μέμονέν τε μάχεσθαι,</l>
<l>ὥς ῥα τοῦ ἔνδον ὑλάκτει ἀγαιομένου κακὰ ἔργα:</l>
<l>στῆθος δὲ πλήξας κραδίην ἠνίπαπε μύθῳ:</l>
<q direct="unspecified"><l><milestone unit="para" ed="P" />τέτλαθι δή, κραδίη: καὶ κύντερον ἄλλο ποτ᾽ ἔτλης.</l>
<l>ἤματι τῷ ὅτε μοι μένος ἄσχετος ἤσθιε Κύκλωψ</l>
<l n="20">ἰφθίμους ἑτάρους: σὺ δ᾽ ἐτόλμας,  ὄφρα σε μῆτις</l>
<l>ἐξάγαγ᾽ ἐξ ἄντροιο ὀϊόμενον θανέεσθαι.</l></q>
<l><milestone unit="para" ed="P" />ὣς ἔφατ᾽, ἐν στήθεσσι καθαπτόμενος φίλον ἦτορ:</l>
<l>τῷ δὲ μάλ᾽ ἐν πείσῃ κραδίη μένε τετληυῖα</l>
<l>νωλεμέως: ἀτὰρ αὐτὸς ἑλίσσετο ἔνθα καὶ ἔνθα.</l>
<l n="25">ὡς δ᾽ ὅτε γαστέρ᾽ ἀνὴρ πολέος πυρὸς αἰθομένοιο,</l>
<l>ἐμπλείην κνίσης τε καὶ αἵματος, ἔνθα καὶ ἔνθα</l>
<l>αἰόλλῃ, μάλα δ᾽ ὦκα λιλαίεται ὀπτηθῆναι,</l>
<l>ὣς ἄρ᾽ ὅ γ᾽ ἔνθα καὶ ἔνθα ἑλίσσετο, μερμηρίζων</l>
<l>ὅππως δὴ μνηστῆρσιν ἀναιδέσι χεῖρας ἐφήσει</l>
<l n="30">μοῦνος ἐὼν πολέσι.  σχεδόθεν δέ οἱ ἦλθεν Ἀθήνη</l>
<l>οὐρανόθεν καταβᾶσα: δέμας δ᾽ ἤϊκτο γυναικί:</l>
<l>στῆ δ᾽ ἄρ᾽ ὑπὲρ κεφαλῆς καί μιν πρὸς μῦθον ἔειπε:</l>
<q direct="unspecified"><l><milestone unit="para" ed="P" />τίπτ᾽ αὖτ᾽ ἐγρήσσεις, πάντων περὶ κάμμορε φωτῶν;</l>
<l>οἶκος μέν τοι ὅδ᾽ ἐστί, γυνὴ δέ τοι ἥδ᾽ ἐνὶ οἴκῳ</l>
<l n="35">καὶ, πάϊς,  οἷόν πού τις ἐέλδεται ἔμμεναι υἷα.</l></q>
<l><milestone unit="para" ed="P" />τὴν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>ναὶ δὴ ταῦτά γε πάντα, θεά, κατὰ μοῖραν ἔειπες:</l>
<l>ἀλλά τί μοι τόδε θυμὸς ἐνὶ φρεσὶ μερμηρίζει,</l>
<l>ὅππως δὴ μνηστῆρσιν ἀναιδέσι χεῖρας ἐφήσω,</l>
<l n="40">μοῦνος ἐών: οἱ δ᾽ αἰὲν ἀολλέες ἔνδον ἔασι.</l>
<l>πρὸς δ᾽ ἔτι καὶ τόδε μεῖζον ἐνὶ φρεσὶ μερμηρίζω:</l>
<l>εἴ περ γὰρ κτείναιμι Διός τε σέθεν τε ἕκητι,</l>
<l>πῆ κεν ὑπεκπροφύγοιμι; τά σε φράζεσθαι ἄνωγα.</l></q>
<milestone n="44" unit="card" ed="p" />
<l><milestone unit="para" ed="P" />τὸν δ᾽ αὖτε προσέειπε θεὰ γλαυκῶπις Ἀθήνη:</l>
<q direct="unspecified"><l n="45">σχέτλιε,  καὶ μέν τίς τε χερείονι πείθεθ᾽ ἑταίρῳ,</l>
<l>ὅς περ θνητός τ᾽ ἐστὶ καὶ οὐ τόσα μήδεα οἶδεν:</l>
<l>αὐτὰρ ἐγὼ θεός εἰμι, διαμπερὲς ἥ σε φυλάσσω</l>
<l>ἐν πάντεσσι πόνοις. ἐρέω δέ τοι ἐξαναφανδόν:</l>
<l>εἴ περ πεντήκοντα λόχοι μερόπων ἀνθρώπων</l>
<l n="50">νῶϊ περισταῖεν,  κτεῖναι μεμαῶτες Ἄρηϊ,</l>
<l>καί κεν τῶν ἐλάσαιο βόας καὶ ἴφια μῆλα.</l>
<l>ἀλλ᾽ ἑλέτω σε καὶ ὕπνος: ἀνίη καὶ τὸ φυλάσσειν</l>
<l>πάννυχον ἐγρήσσοντα, κακῶν δ᾽ ὑποδύσεαι ἤδη.</l></q>
<l><milestone unit="para" ed="P" />ὣς φάτο, καί ῥά οἱ ὕπνον ἐπὶ βλεφάροισιν ἔχευεν,</l>
<l n="55">αὐτὴ δ᾽ ἂψ ἐς Ὄλυμπον ἀφίκετο δῖα θεάων.</l>
<l><milestone unit="para" ed="P" />εὖτε τὸν ὕπνος ἔμαρπτε, λύων μελεδήματα θυμοῦ,</l>
<l>λυσιμελής, ἄλοχος δ᾽ ἄρ᾽ ἐπέγρετο κεδνὰ ἰδυῖα:</l>
<l>κλαῖε δ᾽ ἄρ᾽ ἐν λέκτροισι καθεζομένη μαλακοῖσιν.</l>
<l>αὐτὰρ ἐπεὶ κλαίουσα κορέσσατο ὃν κατὰ θυμόν,</l>
<l n="60">Ἀρτέμιδι πρώτιστον ἐπεύξατο δῖα γυναικῶν:</l>
<q direct="unspecified"><l><milestone unit="para" ed="P" />Ἄρτεμι, πότνα θεά, θύγατερ Διός, αἴθε μοι ἤδη</l>
<l>ἰὸν ἐνὶ στήθεσσι βαλοῦσ᾽ ἐκ θυμὸν ἕλοιο</l>
<l>αὐτίκα νῦν, ἢ ἔπειτα μ᾽ ἀναρπάξασα θύελλα</l>
<l>οἴχοιτο προφέρουσα κατ᾽ ἠερόεντα κέλευθα,</l>
<l>ἐν προχοῇς δὲ βάλοι ἀψορρόου Ὠκεανοῖο.</l>
<l>ὡς δ᾽ ὅτε Πανδαρέου κούρας ἀνέλοντο θύελλαι:</l>
<l>τῇσι τοκῆας μὲν φθῖσαν θεοί, αἱ δ᾽ ἐλίποντο</l>
<l>ὀρφαναὶ ἐν μεγάροισι, κόμισσε δὲ δῖ᾽ Ἀφροδίτη</l>
<l>τυρῷ καὶ μέλιτι γλυκερῷ καὶ ἡδέϊ οἴνῳ:</l>
<l n="70">Ἥρη δ᾽ αὐτῇσιν περὶ πασέων δῶκε γυναικῶν</l>
<l>εἶδος καὶ πινυτήν, μῆκος δ᾽ ἔπορ᾽ Ἄρτεμις ἁγνή,</l>
<l>ἔργα δ᾽ Ἀθηναίη δέδαε κλυτὰ ἐργάζεσθαι.</l>
<l>εὖτ᾽ Ἀφροδίτη δῖα προσέστιχε μακρὸν Ὄλυμπον,</l>
<l>κούρῃς αἰτήσουσα τέλος θαλεροῖο γάμοιο—</l>
<l n="75">ἐς Δία τερπικέραυνον,  ὁ γάρ τ᾽ εὖ οἶδεν ἅπαντα,</l>
<l>μοῖράν τ᾽ ἀμμορίην τε καταθνητῶν ἀνθρώπων—</l>
<l>τόφρα δὲ τὰς κούρας ἅρπυιαι ἀνηρείψαντο</l>
<l>καί ῥ᾽ ἔδοσαν στυγερῇσιν ἐρινύσιν ἀμφιπολεύειν:</l>
<l>ὣς ἔμ᾽ ἀϊστώσειαν Ὀλύμπια δώματ᾽ ἔχοντες,</l>
<l n="80">ἠέ μ᾽ ἐϋπλόκαμος βάλοι Ἄρτεμις,  ὄφρ᾽ Ὀδυσῆα</l>
<l>ὀσσομένη καὶ γαῖαν ὕπο στυγερὴν ἀφικοίμην,</l>
<l>μηδέ τι χείρονος ἀνδρὸς ἐϋφραίνοιμι νόημα.</l>
<l>ἀλλὰ τὸ μὲν καὶ ἀνεκτὸν ἔχει κακόν, ὁππότε κέν τις</l>
<l>ἤματα μὲν κλαίῃ, πυκινῶς ἀκαχήμενος ἦτορ,</l>
<l n="85">νύκτας δ᾽ ὕπνος ἔχῃσιν—ὁ γάρ τ᾽ ἐπέλησεν ἁπάντων,</l>
<l>ἐσθλῶν ἠδὲ κακῶν, ἐπεὶ ἄρ βλέφαρ᾽ ἀμφικαλύψῃ—</l>
<l>αὐτὰρ ἐμοὶ καὶ ὀνείρατ᾽ ἐπέσσευεν κακὰ δαίμων.</l>
<l>τῇδε γὰρ αὖ μοι νυκτὶ παρέδραθεν εἴκελος αὐτῷ,</l>
<l>τοῖος ἐὼν οἷος ᾖεν ἅμα στρατῷ: αὐτὰρ ἐμὸν κῆρ</l>
<l n="90">χαῖρ᾽,  ἐπεὶ οὐκ ἐφάμην ὄναρ ἔμμεναι, ἀλλ᾽ ὕπαρ ἤδη.</l></q>
<milestone n="91" unit="card" ed="p" />
<l><milestone unit="para" ed="P" />ὣς ἔφατ᾽, αὐτίκα δὲ χρυσόθρονος ἤλυθεν Ἠώς.</l>
<l>τῆς δ᾽ ἄρα κλαιούσης ὄπα σύνθετο δῖος Ὀδυσσεύς:</l>
<l>μερμήριζε δ᾽ ἔπειτα, δόκησε δέ οἱ κατὰ θυμὸν</l>
<l>ἤδη γιγνώσκουσα παρεστάμεναι κεφαλῆφι.</l>
<l n="95">χλαῖναν μὲν συνελὼν καὶ κώεα,  τοῖσιν ἐνεῦδεν,</l>
<l>ἐς μέγαρον κατέθηκεν ἐπὶ θρόνου, ἐκ δὲ βοείην</l>
<l>θῆκε θύραζε φέρων, Διὶ δ᾽ εὔξατο χεῖρας ἀνασχών:</l>
<q direct="unspecified"><l><milestone unit="para" ed="P" />Ζεῦ πάτερ, εἴ μ᾽ ἐθέλοντες ἐπὶ τραφερήν τε καὶ ὑγρὴν</l>
<l>ἤγετ᾽ ἐμὴν ἐς γαῖαν, ἐπεί μ᾽ ἐκακώσατε λίην,</l>
<l n="100">φήμην τίς μοι φάσθω ἐγειρομένων ἀνθρώπων</l>
<l>ἔνδοθεν, ἔκτοσθεν δὲ Διὸς τέρας ἄλλο φανήτω.</l></q>
<l><milestone unit="para" ed="P" />ὣς ἔφατ᾽ εὐχόμενος: τοῦ δ᾽ ἔκλυε μητίετα Ζεύς,</l>
<l>αὐτίκα δ᾽ ἐβρόντησεν ἀπ᾽ αἰγλήεντος Ὀλύμπου,</l>
<l>ὑψόθεν ἐκ νεφέων: γήθησε δὲ δῖος Ὀδυσσεύς.</l>
<l n="105">φήμην δ᾽ ἐξ οἴκοιο γυνὴ προέηκεν ἀλετρὶς</l>
<l>πλησίον, ἔνθ᾽ ἄρα οἱ μύλαι ἥατο ποιμένι λαῶν,</l>
<l>τῇσιν δώδεκα πᾶσαι ἐπερρώοντο γυναῖκες</l>
<l>ἄλφιτα τεύχουσαι καὶ ἀλείατα, μυελὸν ἀνδρῶν.</l>
<l>αἱ μὲν ἄρ᾽ ἄλλαι εὗδον, ἐπεὶ κατὰ πυρὸν ἄλεσσαν,</l>
<l n="110">ἡ δὲ μί᾽ οὔπω παύετ᾽,  ἀφαυροτάτη δ᾽ ἐτέτυκτο:</l>
<l>ἥ ῥα μύλην στήσασα ἔπος φάτο, σῆμα ἄνακτι:</l>
<q direct="unspecified"><l><milestone unit="para" ed="P" />Ζεῦ πάτερ, ὅς τε θεοῖσι καὶ ἀνθρώποισιν ἀνάσσεις,</l>
<l>ἦ μεγάλ᾽ ἐβρόντησας ἀπ᾽ οὐρανοῦ ἀστερόεντος,</l>
<l>οὐδέ ποθι νέφος ἐστί: τέρας νύ τεῳ τόδε φαίνεις.</l>
<l n="115">κρῆνον νῦν καὶ ἐμοὶ δειλῇ ἔπος,  ὅττι κεν εἴπω:</l>
<l>μνηστῆρες πύματόν τε καὶ ὕστατον ἤματι τῷδε</l>
<l>ἐν μεγάροις Ὀδυσῆος ἑλοίατο δαῖτ᾽ ἐρατεινήν,</l>
<l>οἳ δή μοι καμάτῳ θυμαλγέι: γούνατ᾽ ἔλυσαν</l>
<l>ἄλφιτα τευχούσῃ: νῦν ὕστατα δειπνήσειαν.</l></q>
<l n="120"><milestone unit="para" ed="P" />ὣς ἄρ᾽ ἔφη,  χαῖρεν δὲ κλεηδόνι δῖος Ὀδυσσεὺς</l>
<l>Ζηνός τε βροντῇ: φάτο γὰρ τίσασθαι ἀλείτας.</l>
<l><milestone unit="para" ed="P" />αἱ δ᾽ ἄλλαι δμῳαὶ κατὰ δώματα κάλ᾽ Ὀδυσῆος</l>
<l>ἀγρόμεναι ἀνέκαιον ἐπ᾽ ἐσχάρῃ ἀκάματον πῦρ.</l>
<l>Τηλέμαχος δ᾽ εὐνῆθεν ἀνίστατο, ἰσόθεος φώς,</l>
<l n="125">εἵματα ἑσσάμενος: περὶ δὲ ξίφος ὀξὺ θέτ᾽ ὤμῳ:</l>
<l>ποσσὶ δ᾽ ὑπὸ λιπαροῖσιν ἐδήσατο καλὰ πέδιλα,</l>
<l>εἵλετο δ᾽ ἄλκιμον ἔγχος, ἀκαχμένον ὀξέι: χαλκῷ:</l>
<l>στῆ δ᾽ ἄρ᾽ ἐπ᾽ οὐδὸν ἰών, πρὸς δ᾽ Εὐρύκλειαν ἔειπε:</l>
<q direct="unspecified"><l><milestone unit="para" ed="P" />μαῖα φίλη, τὸν ξεῖνον ἐτιμήσασθ᾽ ἐνὶ οἴκῳ</l>
<l n="130">εὐνῇ καὶ σίτῳ,  ἦ αὔτως κεῖται ἀκηδής;</l>
<l>τοιαύτη γὰρ ἐμὴ μήτηρ, πινυτή περ ἐοῦσα:</l>
<l>ἐμπλήγδην ἕτερόν γε τίει μερόπων ἀνθρώπων</l>
<milestone n="133" unit="card" ed="p" />
<l>χείρονα, τὸν δέ τ᾽ ἀρείον᾽ ἀτιμήσασ᾽ ἀποπέμπει.</l></q>
<l><milestone unit="para" ed="P" />τὸν δ᾽ αὖτε προσέειπε περίφρων Εὐρύκλεια:</l>
<q direct="unspecified"><l n="135">οὐκ ἄν μιν νῦν,  τέκνον, ἀναίτιον αἰτιόῳο.</l>
<l>οἶνον μὲν γὰρ πῖνε καθήμενος, ὄφρ᾽ ἔθελ᾽ αὐτός,</l>
<l>σίτου δ᾽ οὐκέτ᾽ ἔφη πεινήμεναι: εἴρετο γάρ μιν.</l>
<l>ἀλλ᾽ ὅτε δὴ κοίτοιο καὶ ὕπνου μιμνήσκοιτο,</l>
<l>ἡ μὲν δέμνι᾽ ἄνωγεν ὑποστορέσαι δμῳῇσιν,</l>
<l n="140">αὐτὰρ ὅ γ᾽,  ὥς τις πάμπαν ὀϊζυρὸς καὶ ἄποτμος,</l>
<l>οὐκ ἔθελ᾽ ἐν λέκτροισι καὶ ἐν ῥήγεσσι καθεύδειν,</l>
<l>ἀλλ᾽ ἐν ἀδεψήτῳ βοέῃ καὶ κώεσιν οἰῶν</l>
<l>ἔδραθ᾽ ἐνὶ προδόμῳ: χλαῖναν δ᾽ ἐπιέσσαμεν ἡμεῖς.</l></q>
<l><milestone unit="para" ed="P" />ὣς φάτο, Τηλέμαχος δὲ διὲκ μεγάροιο βεβήκει</l>
<l n="145">ἔγχος ἔχων,  ἅμα τῷ γε δύω κύνες ἀργοὶ ἕποντο.</l>
<l>βῆ δ᾽ ἴμεν εἰς ἀγορὴν μετ᾽ ἐϋκνήμιδας Ἀχαιούς.</l>
<l>ἡ δ᾽ αὖτε δμῳῇσιν ἐκέκλετο δῖα γυναικῶν,</l>
<l>Εὐρύκλει᾽, Ὦπος θυγάτηρ Πεισηνορίδαο:</l>
<q direct="unspecified"><l><milestone unit="para" ed="P" />ἀγρεῖθ᾽, αἱ μὲν δῶμα κορήσατε ποιπνύσασαι,</l>
<l n="150">ῥάσσατέ τ᾽,  ἔν τε θρόνοις εὐποιήτοισι τάπητας</l>
<l>βάλλετε πορφυρέους: αἱ δὲ σπόγγοισι τραπέζας</l>
<l>πάσας ἀμφιμάσασθε, καθήρατε δὲ κρητῆρας</l>
<l>καὶ δέπα ἀμφικύπελλα τετυγμένα: ταὶ δὲ μεθ᾽ ὕδωρ</l>
<l>ἔρχεσθε κρήνηνδε, καὶ οἴσετε θᾶσσον ἰοῦσαι.</l>
<l n="155">οὐ γὰρ δὴν μνηστῆρες ἀπέσσονται μεγάροιο,</l>
<l>ἀλλὰ μάλ᾽ ἦρι νέονται, ἐπεὶ καὶ πᾶσιν ἑορτή.</l></q>
<l><milestone unit="para" ed="P" />ὣς ἔφαθ᾽, αἱ δ᾽ ἄρα τῆς μάλα μὲν κλύον ἠδ᾽ ἐπίθοντο.</l>
<l>αἱ μὲν ἐείκοσι βῆσαν ἐπὶ κρήνην μελάνυδρον,</l>
<l>αἱ δ᾽ αὐτοῦ κατὰ δώματ᾽ ἐπισταμένως πονέοντο.</l>
<l n="160"><milestone unit="para" ed="P" />ἐς δ᾽ ἦλθον δρηστῆρες Ἀχαιῶν.  οἱ μὲν ἔπειτα</l>
<l>εὖ καὶ ἐπισταμένως κέασαν ξύλα, ταὶ δὲ γυναῖκες</l>
<l>ἦλθον ἀπὸ κρήνης: ἐπὶ δέ σφισιν ἦλθε συβώτης</l>
<l>τρεῖς σιάλους κατάγων, οἳ ἔσαν μετὰ πᾶσιν ἄριστοι.</l>
<l>καὶ τοὺς μέν ῥ᾽ εἴασε καθ᾽ ἕρκεα καλὰ νέμεσθαι,</l>
<l n="165">αὐτὸς δ᾽ αὖτ᾽ Ὀδυσῆα προσηύδα μειλιχίοισι:</l>
<q direct="unspecified"><l><milestone unit="para" ed="P" />ξεῖν᾽, ἦ ἄρ τί σε μᾶλλον Ἀχαιοὶ εἰσορόωσιν,</l>
<l>ἦέ σ᾽ ἀτιμάζουσι κατὰ μέγαρ᾽, ὡς τὸ πάρος περ;</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη πολυμήτις Ὀδυσσεύς:</l>
<q direct="unspecified"><l>αἲ γὰρ δή, Εὔμαιε, θεοὶ τισαίατο λώβην,</l>
<l n="170">ἣν οἵδ᾽ ὑβρίζοντες ἀτάσθαλα μηχανόωνται</l>
<l>οἴκῳ ἐν ἀλλοτρίῳ, οὐδ᾽ αἰδοῦς μοῖραν ἔχουσιν.</l></q>
<l><milestone unit="para" ed="P" />ὣς οἱ μὲν τοιαῦτα πρὸς ἀλλήλους ἀγόρευον,</l>
<l>ἀγχίμολον δέ σφ᾽ ἦλθε Μελάνθιος, αἰπόλος αἰγῶν.</l>
<l>αἶγας ἄγων αἳ πᾶσι μετέρεπον αἰπολίοισι,</l>
<l n="175">δεῖπνον μνηστήρεσσι.  δύω δ᾽ ἅμ᾽ ἕποντο νομῆες.</l>
<l>καὶ τὰς μὲν κατέδησεν ὑπ᾽ αἰθούσῃ ἐριδούπῳ,</l>
<l>αὐτὸς δ᾽ αὖτ᾽ Ὀδυσῆα προσηύδα κερτομίοισι:</l>
<q direct="unspecified"><l><milestone unit="para" ed="P" />ξεῖν᾽, ἔτι καὶ νῦν ἐνθάδ᾽ ἀνιήσεις κατὰ δῶμα</l>
<l>ἀνέρας αἰτίζων, ἀτὰρ οὐκ ἔξεισθα θύραζε;</l>
<l n="180">πάντως οὐκέτι νῶϊ διακρινέεσθαι ὀΐω</l>
<l>πρὶν χειρῶν γεύσασθαι, ἐπεὶ σύ περ οὐ κατὰ κόσμον</l>
<l>αἰτίζεις: εἰσὶν δὲ καὶ ἄλλαι δαῖτες Ἀχαιῶν.</l></q>
<milestone n="183" unit="card" ed="p" />
<l><milestone unit="para" ed="P" />ὣς φάτο, τὸν δ᾽ οὔ τι προσέφη πολύμητις Ὀδυσσεύς,</l>
<l>ἀλλ᾽ ἀκέων κίνησε κάρη,  κακὰ βυσσοδομεύων.</l>
<l n="185"><milestone unit="para" ed="P" />τοῖσι δ᾽ ἐπὶ τρίτος ἦλθε Φιλοίτιος, ὄρχαμος ἀνδρῶν,</l>
<l>βοῦν στεῖραν μνηστῆρσιν ἄγων καὶ πίονας αἶγας.</l>
<l>πορθμῆες δ᾽ ἄρα τούς γε διήγαγον, οἵ τε καὶ ἄλλους</l>
<l>ἀνθρώπους πέμπουσιν, ὅτις σφέας εἰσαφίκηται.</l>
<l>καὶ τὰ μὲν εὖ κατέδησεν ὑπ᾽ αἰθούσῃ ἐριδούπῳ,</l>
<l n="190">αὐτὸς δ᾽ αὖτ᾽ ἐρέεινε συβώτην ἄγχι παραστάς:</l>
<q direct="unspecified"><l><milestone unit="para" ed="P" />τίς δὴ ὅδε ξεῖνος νέον εἰλήλουθε, συβῶτα,</l>
<l>ἡμέτερον πρὸς δῶμα; τέων δ᾽ ἐξ εὔχεται εἶναι</l>
<l>ἀνδρῶν; ποῦ δέ νύ οἱ γενεὴ καὶ πατρὶς ἄρουρα;</l>
<l>δύσμορος, ἦ τε ἔοικε δέμας βασιλῆϊ ἄνακτι:</l>
<l n="195">ἀλλὰ θεοὶ δυόωσι πολυπλάγκτους ἀνθρώπους,</l>
<l>ὁππότε καὶ βασιλεῦσιν ἐπικλώσωνται ὀϊζύν.</l></q>
<l><milestone unit="para" ed="P" />ἦ καὶ δεξιτερῇ δειδίσκετο χειρὶ παραστάς,</l>
<l>καί μιν φωνήσας ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />χαῖρε, πάτερ ὦ ξεῖνε: γένοιτό τοι ἔς περ ὀπίσσω</l>
<l n="200">ὄλβος: ἀτὰρ μὲν νῦν γε κακοῖς ἔχεαι πολέεσσι.</l>
<l>Ζεῦ πάτερ, οὔ τις σεῖο θεῶν ὀλοώτερος ἄλλος:</l>
<l>οὐκ ἐλεαίρεις ἄνδρας, ἐπὴν δὴ γείνεαι αὐτός,</l>
<l>μισγέμεναι κακότητι καὶ ἄλγεσι λευγαλέοισιν.</l>
<l>ἴδιον, ὡς ἐνόησα, δεδάκρυνται δέ μοι ὄσσε</l>
<l n="205">μνησαμένῳ Ὀδυσῆος,  ἐπεὶ καὶ κεῖνον ὀΐω</l>
<l>τοιάδε λαίφε᾽ ἔχοντα κατ᾽ ἀνθρώπους ἀλάλησθαι,</l>
<l>εἴ που ἔτι ζώει καὶ ὁρᾷ φάος ἠελίοιο.</l>
<l>εἰ δ᾽ ἤδη τέθνηκε καὶ εἰν Ἀΐδαο δόμοισιν,</l>
<l>ὤ μοι ἔπειτ᾽ Ὀδυσῆος ἀμύμονος, ὅς μ᾽ ἐπὶ βουσὶν</l>
<l n="210">εἷσ᾽ ἔτι τυτθὸν ἐόντα Κεφαλλήνων ἐνὶ δήμῳ.</l>
<l>νῦν δ᾽ αἱ μὲν γίγνονται ἀθέσφατοι, οὐδέ κεν ἄλλως</l>
<l>ἀνδρί γ᾽ ὑποσταχύοιτο βοῶν γένος εὐρυμετώπων:</l>
<l>τὰς δ᾽ ἄλλοι με κέλονται ἀγινέμεναί σφισιν αὐτοῖς</l>
<l>ἔδμεναι: οὐδέ τι παιδὸς ἐνὶ μεγάροις ἀλέγουσιν,</l>
<l n="215">οὐδ᾽ ὄπιδα τρομέουσι θεῶν: μεμάασι γὰρ ἤδη</l>
<l>κτήματα δάσσασθαι δὴν οἰχομένοιο ἄνακτος.</l>
<l>αὐτὰρ ἐμοὶ τόδε θυμὸς ἐνὶ στήθεσσι φίλοισι</l>
<l>πόλλ᾽ ἐπιδινεῖται: μάλα μὲν κακὸν υἷος ἐόντος</l>
<l>ἄλλων δῆμον ἱκέσθαι ἰόντ᾽ αὐτῇσι βόεσσιν,</l>
<l n="220">ἄνδρας ἐς ἀλλοδαπούς: τὸ δὲ ῥίγιον,  αὖθι μένοντα</l>
<l>βουσὶν ἐπ᾽ ἀλλοτρίῃσι καθήμενον ἄλγεα πάσχειν.</l>
<l>καί κεν δὴ πάλαι ἄλλον ὑπερμενέων βασιλήων</l>
<l>ἐξικόμην φεύγων, ἐπεὶ οὐκέτ᾽ ἀνεκτὰ πέλονται:</l>
<l>ἀλλ᾽ ἔτι τὸν δύστηνον ὀΐομαι, εἴ ποθεν ἐλθὼν</l>
<l n="225">ἀνδρῶν μνηστήρων σκέδασιν κατὰ δώματα θείῃ.</l></q>
<milestone n="226" unit="card" ed="p" />
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>βουκόλ᾽, ἐπεὶ οὔτε κακῷ οὔτ᾽ ἄφρονι φωτὶ ἔοικας,</l>
<l>γιγνώσκω δὲ καὶ αὐτὸς ὅ τοι πινυτὴ φρένας ἵκει,</l>
<l>τοὔνεκά τοι ἐρέω καὶ ἐπὶ μέγαν ὅρκον ὀμοῦμαι:</l>
<l n="230">ἴστω νῦν Ζεὺς πρῶτα θεῶν ξενίη τε τράπεζα</l>
<l>ἱστίη τ᾽ Ὀδυσῆος ἀμύμονος, ἣν ἀφικάνω,</l>
<l>ἦ σέθεν ἐνθάδ᾽ ἐόντος ἐλεύσεται οἴκαδ᾽ Ὀδυσσεύς:</l>
<l>σοῖσιν δ᾽ ὀφθαλμοῖσιν ἐπόψεαι, αἴ κ᾽ ἐθέλῃσθα,</l>
<l>κτεινομένους μνηστῆρας, οἳ ἐνθάδε κοιρανέουσιν.</l></q>
<l n="235">τὸν δ᾽ αὖτε προσέειπε βοῶν ἐπιβουκόλος ἀνήρ:</l>
<q direct="unspecified"><l>αἲ γὰρ τοῦτο, ξεῖνε, ἔπος τελέσειε Κρονίων:</l>
<l>γνοίης χ᾽ οἵη ἐμὴ δύναμις καὶ χεῖρες ἕπονται.</l></q>
<l><milestone unit="para" ed="P" />ὣς δ᾽ αὔτως Εὔμαιος ἐπεύξατο πᾶσι θεοῖσι</l>
<l>νοστῆσαι Ὀδυσῆα πολύφρονα ὅνδε δόμονδε.</l>
<l n="240"><milestone unit="para" ed="P" />ὣς οἱ μὲν τοιαῦτα πρὸς ἀλλήλους ἀγόρευον,</l>
<l>μνηστῆρες δ᾽ ἄρα Τηλεμάχῳ θάνατόν τε μόρον τε</l>
<l>ἤρτυον: αὐτὰρ ὁ τοῖσιν ἀριστερὸς ἤλυθεν ὄρνις,</l>
<l>αἰετὸς ὑψιπέτης, ἔχε δὲ τρήρωνα πέλειαν.</l>
<l>τοῖσιν δ᾽ Ἀμφίνομος ἀγορήσατο καὶ μετέειπεν:</l>
<q direct="unspecified"><l n="245"><milestone unit="para" ed="P" />ὦ φίλοι,  οὐχ ἡμῖν συνθεύσεται ἥδε γε βουλή,</l>
<l>Τηλεμάχοιο φόνος: ἀλλὰ μνησώμεθα δαιτός.</l></q>
<l><milestone unit="para" ed="P" />ὣς ἔφατ᾽ Ἀμφίνομος, τοῖσιν δ᾽ ἐπιήνδανε μῦθος.</l>
<l>ἐλθόντες δ᾽ ἐς δώματ᾽ Ὀδυσσῆος θείοιο</l>
<l>χλαίνας μὲν κατέθεντο κατὰ κλισμούς τε θρόνους τε,</l>
<l n="250">οἱ δ᾽ ἱέρευον ὄϊς μεγάλους καὶ πίονας αἶγας,</l>
<l>ἵρευον δὲ σύας σιάλους καὶ βοῦν ἀγελαίην:</l>
<l>σπλάγχνα δ᾽ ἄρ᾽ ὀπτήσαντες ἐνώμων, ἐν δέ τε οἶνον</l>
<l>κρητῆρσιν κερόωντο: κύπελλα δὲ νεῖμε συβώτης.</l>
<l>σῖτον δέ σφ᾽ ἐπένειμε Φιλοίτιος, ὄρχαμος ἀνδρῶν,</l>
<l n="255">καλοῖς ἐν κανέοισιν,  ἐῳνοχόει δὲ Μελανθεύς.</l>
<l>οἱ δ᾽ ἐπ᾽ ὀνείαθ᾽ ἑτοῖμα προκείμενα χεῖρας ἴαλλον.</l>
<l><milestone unit="para" ed="P" />Τηλέμαχος δ᾽ Ὀδυσῆα καθίδρυε, κέρδεα νωμῶν,</l>
<l>ἐντὸς ἐϋσταθέος μεγάρου, παρὰ λάϊνον οὐδόν,</l>
<l>δίφρον ἀεικέλιον καταθεὶς ὀλίγην τε τράπεζαν:</l>
<l n="260">πὰρ δ᾽ ἐτίθει σπλάγχνων μοίρας,  ἐν δ᾽ οἶνον ἔχευεν</l>
<l>ἐν δέπαϊ χρυσέῳ, καί μιν πρὸς μῦθον ἔειπεν:</l>
<q direct="unspecified"><l><milestone unit="para" ed="P" />ἐνταυθοῖ νῦν ἧσο μετ᾽ ἀνδράσιν οἰνοποτάζων:</l>
<l>κερτομίας δέ τοι αὐτὸς ἐγὼ καὶ χεῖρας ἀφέξω</l>
<l>πάντων μνηστήρων, ἐπεὶ οὔ τοι δήμιός ἐστιν</l>
<l n="265">οἶκος ὅδ᾽,  ἀλλ᾽ Ὀδυσῆος, ἐμοὶ δ᾽ ἐκτήσατο κεῖνος.</l>
<l>ὑμεῖς δέ, μνηστῆρες, ἐπίσχετε θυμὸν ἐνιπῆς</l>
<l>καὶ χειρῶν, ἵνα μή τις ἔρις καὶ νεῖκος ὄρηται.</l></q>
<milestone n="268" unit="card" ed="p" />
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ὀδὰξ ἐν χείλεσι φύντες</l>
<l>Τηλέμαχον θαύμαζον, ὃ θαρσαλέως ἀγόρευε.</l>
<l n="270">τοῖσιν δ᾽ Ἀντίνοος μετέφη,  Εὐπείθεος υἱός:</l>
<q direct="unspecified"><l><milestone unit="para" ed="P" />καὶ χαλεπόν περ ἐόντα δεχώμεθα μῦθον, Ἀχαιοί,</l>
<l>Τηλεμάχου: μάλα δ᾽ ἧμιν ἀπειλήσας ἀγορεύει.</l>
<l>οὐ γὰρ Ζεὺς εἴασε Κρονίων: τῷ κέ μιν ἤδη</l>
<l>παύσαμεν ἐν μεγάροισι, λιγύν περ ἐόντ᾽ ἀγορητήν.</l></q>
<l n="275"><milestone unit="para" ed="P" />ὣς ἔφατ᾽ Ἀντίνοος: ὁ δ᾽ ἄρ᾽ οὐκ ἐμπάζετο μύθων.</l>
<l>κήρυκες δ᾽ ἀνὰ ἄστυ θεῶν ἱερὴν ἑκατόμβην</l>
<l>ἦγον: τοὶ δ᾽ ἀγέροντο κάρη κομόωντες Ἀχαιοὶ</l>
<l>ἄλσος ὕπο σκιερὸν ἑκατηβόλου Ἀπόλλωνος.</l>
<l><milestone unit="para" ed="P" />οἱ δ᾽ ἐπεὶ ὤπτησαν κρέ᾽ ὑπέρτερα καὶ ἐρύσαντο,</l>
<l n="280">μοίρας δασσάμενοι δαίνυντ᾽ ἐρικυδέα δαῖτα:</l>
<l>πὰρ δ᾽ ἄρ᾽ Ὀδυσσῆϊ μοῖραν θέσαν οἳ πονέοντο</l>
<l>ἴσην, ὡς αὐτοί περ ἐλάγχανον: ὣς γὰρ ἀνώγει</l>
<l>Τηλέμαχος, φίλος υἱὸς Ὀδυσσῆος θείοιο.</l>
<l><milestone unit="para" ed="P" />μνηστῆρας δ᾽ οὐ πάμπαν ἀγήνορας εἴα Ἀθήνη</l>
<l n="285">λώβης ἴσχεσθαι θυμαλγέος,  ὄφρ᾽ ἔτι μᾶλλον</l>
<l>δύη ἄχος κραδίην Λαερτιάδην Ὀδυσῆα.</l>
<l>ἦν δέ τις ἐν μνηστῆρσιν ἀνὴρ ἀθεμίστια εἰδώς,</l>
<l>Κτήσιππος δ᾽ ὄνομ᾽ ἔσκε, Σάμῃ δ᾽ ἐνὶ οἰκία ναῖεν:</l>
<l>ὃς δή τοι κτεάτεσσι πεποιθὼς θεσπεσίοισι</l>
<l n="290">μνάσκετ᾽ Ὀδυσσῆος δὴν οἰχομένοιο δάμαρτα.</l>
<l>ὅς ῥα τότε μνηστῆρσιν ὑπερφιάλοισι μετηύδα:</l>
<q direct="unspecified"><l><milestone unit="para" ed="P" />κέκλυτέ μευ, μνηστῆρες ἀγήνορες, ὄφρα τι εἴπω:</l>
<l>μοῖραν μὲν δὴ ξεῖνος ἔχει πάλαι, ὡς ἐπέοικεν,</l>
<l>ἴσην: οὐ γὰρ καλὸν ἀτέμβειν οὐδὲ δίκαιον</l>
<l n="295">ξείνους Τηλεμάχου,  ὅς κεν τάδε δώμαθ᾽ ἵκηται.</l>
<l>ἀλλ᾽ ἄγε οἱ καὶ ἐγὼ δῶ ξείνιον, ὄφρα καὶ αὐτὸς</l>
<l>ἠὲ λοετροχόῳ δώῃ γέρας ἠέ τῳ ἄλλῳ</l>
<l>δμώων, οἳ κατὰ δώματ᾽ Ὀδυσσῆος θείοιο.</l></q>
<milestone n="299" unit="card" ed="p" />
<l><milestone unit="para" ed="P" />ὣς εἰπὼν ἔρριψε βοὸς πόδα χειρὶ παχείῃ.</l>
<l n="300">κείμενον ἐκ κανέοιο λαβών: ὁ δ᾽ ἀλεύατ᾽ Ὀδυσσεὺς</l>
<l>ἦκα παρακλίνας κεφαλήν, μείδησε δὲ θυμῷ</l>
<l>σαρδάνιον μάλα τοῖον: ὁ δ᾽ εὔδμητον βάλε τοῖχον.</l>
<l>Κτήσιππον δ᾽ ἄρα Τηλέμαχος ἠνίπαπε μύθῳ:</l>
<q direct="unspecified"><l><milestone unit="para" ed="P" />Κτήσιππ᾽, ἦ μάλα τοι τόδε κέρδιον ἔπλετο θυμῷ:</l>
<l n="305">οὐκ ἔβαλες τὸν ξεῖνον: ἀλεύατο γὰρ βέλος αὐτός.</l>
<l>ἦ γάρ κέν σε μέσον βάλον ἔγχεϊ ὀξυόεντι,</l>
<l>καί κέ τοι ἀντὶ γάμοιο πατὴρ τάφον ἀμφεπονεῖτο</l>
<l>ἐνθάδε. τῷ μή τίς μοι ἀεικείας ἐνὶ οἴκῳ</l>
<l>φαινέτω: ἤδη γὰρ νοέω καὶ οἶδα ἕκαστα,</l>
<l n="310">ἐσθλά τε καὶ τὰ χέρηα: πάρος δ᾽ ἔτι νήπιος ἦα.</l>
<l>ἀλλ᾽ ἔμπης τάδε μὲν καὶ τέτλαμεν εἰσορόωντες,</l>
<l>μήλων σφαζομένων οἴνοιό τε πινομένοιο</l>
<l>καὶ σίτου: χαλεπὸν γὰρ ἐρυκακέειν ἕνα πολλούς.</l>
<l>ἀλλ᾽ ἄγε μηκέτι μοι κακὰ ῥέζετε δυσμενέοντες:</l>
<l n="315">εἰ δ᾽ ἤδη μ᾽ αὐτὸν κτεῖναι μενεαίνετε χαλκῷ,</l>
<l>καί κε τὸ βουλοίμην, καί κεν πολὺ κέρδιον εἴη</l>
<l>τεθνάμεν ἢ τάδε γ᾽ αἰὲν ἀεικέα ἔργ᾽ ὁράασθαι,</l>
<l>ξείνους τε στυφελιζομένους δμῳάς τε γυναῖκας</l>
<l>ῥυστάζοντας ἀεικελίως κατὰ δώματα καλά.</l></q>
<l n="320"><milestone unit="para" ed="P" />ὣς ἔφαθ᾽,  οἱ δ᾽ ἄρα πάντες ἀκὴν ἐγένοντο σιωπῇ:</l>
<l>ὀψὲ δὲ δὴ μετέειπε Δαμαστορίδης Ἀγέλαος:</l>
<q direct="unspecified"><l><milestone unit="para" ed="P" />ὦ φίλοι, οὐκ ἂν δή τις ἐπὶ ῥηθέντι δικαίῳ</l>
<l>ἀντιβίοις ἐπέεσσι καθαπτόμενος χαλεπαίνοι:</l>
<l>μήτε τι τὸν ξεῖνον στυφελίζετε μήτε τιν᾽ ἄλλον</l>
<l n="325">δμώων,  οἳ κατὰ δώματ᾽ Ὀδυσσῆος θείοιο.</l>
<l>Τηλεμάχῳ δέ κε μῦθον ἐγὼ καὶ μητέρι φαίην</l>
<l>ἤπιον, εἴ σφωϊν κραδίῃ ἅδοι ἀμφοτέροιϊν.</l>
<l>ὄφρα μὲν ὑμῖν θυμὸς ἐνὶ στήθεσσιν ἐώλπει</l>
<l>νοστήσειν Ὀδυσῆα πολύφρονα ὅνδε δόμονδε,</l>
<l n="330">τόφρ᾽ οὔ τις νέμεσις μενέμεν τ᾽ ἦν ἰσχέμεναί τε</l>
<l>μνηστῆρας κατὰ δώματ᾽, ἐπεὶ τόδε κέρδιον ἦεν,</l>
<l>εἰ νόστησ᾽ Ὀδυσεὺς καὶ ὑπότροπος ἵκετο δῶμα:</l>
<l>νῦν δ᾽ ἤδη τόδε δῆλον, ὅ τ᾽ οὐκέτι νόστιμός ἐστιν.</l>
<l>ἀλλ᾽ ἄγε, σῇ τάδε μητρὶ παρεζόμενος κατάλεξον,</l>
<l n="335">γήμασθ᾽ ὅς τις ἄριστος ἀνὴρ καὶ πλεῖστα πόρῃσιν,</l>
<l>ὄφρα σὺ μὲν χαίρων πατρώϊα πάντα νέμηαι,</l>
<l>ἔσθων καὶ πίνων, ἡ δ᾽ ἄλλου δῶμα κομίζῃ.</l></q>
<l><milestone unit="para" ed="P" />τὸν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>οὐ μὰ Ζῆν᾽, Ἀγέλαε, καὶ ἄλγεα πατρὸς ἐμοῖο,</l>
<l n="340">ὅς που τῆλ᾽ Ἰθάκης ἢ ἔφθιται ἢ ἀλάληται,</l>
<l>οὔ τι διατρίβω μητρὸς γάμον, ἀλλὰ κελεύω</l>
<l>γήμασθ᾽ ᾧ κ᾽ ἐθέλῃ, ποτὶ δ᾽ ἄσπετα δῶρα δίδωμι.</l>
<l>αἰδέομαι δ᾽ ἀέκουσαν ἀπὸ μεγάροιο δίεσθαι</l>
<l>μύθῳ ἀναγκαίῳ: μὴ τοῦτο θεὸς τελέσειεν.</l></q>
<milestone n="345" unit="card" ed="p" />
<l n="345"><milestone unit="para" ed="P" />ὣς φάτο Τηλέμαχος: μνηστῆρσι δὲ Παλλὰς Ἀθήνη</l>
<l>ἄσβεστον γέλω ὦρσε,  παρέπλαγξεν δὲ νόημα.</l>
<l>οἱ δ᾽ ἤδη γναθμοῖσι γελοίων ἀλλοτρίοισιν,</l>
<l>αἱμοφόρυκτα δὲ δὴ κρέα ἤσθιον: ὄσσε δ᾽ ἄρα σφέων</l>
<l>δακρυόφιν πίμπλαντο, γόον δ᾽ ὠΐετο θυμός.</l>
<l n="350">τοῖσι δὲ καὶ μετέειπε Θεοκλύμενος θεοειδής:</l>
<q direct="unspecified"><l><milestone unit="para" ed="P" />ἆ δειλοί, τί κακὸν τόδε πάσχετε; νυκτὶ μὲν ὑμέων</l>
<l>εἰλύαται κεφαλαί τε πρόσωπά τε νέρθε τε γοῦνα.</l>
<l>οἰμωγὴ δὲ δέδηε, δεδάκρυνται δὲ παρειαί,</l>
<l>αἵματι δ᾽ ἐρράδαται τοῖχοι καλαί τε μεσόδμαι:</l>
<l n="355">εἰδώλων δὲ πλέον πρόθυρον,  πλείη δὲ καὶ αὐλή,</l>
<l>ἱεμένων Ἔρεβόσδε ὑπὸ ζόφον: ἠέλιος δὲ</l>
<l>οὐρανοῦ ἐξαπόλωλε, κακὴ δ᾽ ἐπιδέδρομεν ἀχλύς.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἐπ᾽ αὐτῷ ἡδὺ γέλασσαν.</l>
<l>τοῖσιν δ᾽ Εὐρύμαχος, Πολύβου πάϊς, ἦρχ᾽ ἀγορεύειν:</l>
<q direct="unspecified"><l n="360"><milestone unit="para" ed="P" />ἀφραίνει ξεῖνος νέον ἄλλοθεν εἰληλουθώς.</l>
<l>ἀλλά μιν αἶψα, νέοι, δόμου ἐκπέμψασθε θύραζε</l>
<l>εἰς ἀγορὴν ἔρχεσθαι, ἐπεὶ τάδε νυκτὶ ἐΐσκει.</l></q>
<l><milestone unit="para" ed="P" />τὸν δ᾽ αὖτε προσέειπε Θεοκλύμενος θεοειδής:</l>
<q direct="unspecified"><l>Εὐρύμαχ᾽, οὔ τί σ᾽ ἄνωγα ἐμοὶ πομπῆας ὀπάζειν:</l>
<l n="365">εἰσί μοι ὀφθαλμοί τε καὶ οὔατα καὶ πόδες ἄμφω</l>
<l>καὶ νόος ἐν στήθεσσι τετυγμένος οὐδὲν ἀεικής.</l>
<l>τοῖς ἔξειμι θύραζε, ἐπεὶ νοέω κακὸν ὔμμιν</l>
<l>ἐρχόμενον, τό κεν οὔ τις ὑπεκφύγοι οὐδ᾽ ἀλέαιτο</l>
<l>μνηστήρων, οἳ δῶμα κάτ᾽ ἀντιθέου Ὀδυσῆος</l>
<l n="370">ἀνέρας ὑβρίζοντες ἀτάσθαλα μηχανάασθε.</l></q>
<l><milestone unit="para" ed="P" />ὣς εἰπὼν ἐξῆλθε δόμων εὖ ναιεταόντων,</l>
<l>ἵκετο δ᾽ ἐς Πείραιον, ὅ μιν πρόφρων ὑπέδεκτο.</l>
<l>μνηστῆρες δ᾽ ἄρα πάντες ἐς ἀλλήλους ὁρόωντες</l>
<l>Τηλέμαχον ἐρέθιζον, ἐπὶ ξείνοις γελόωντες:</l>
<l n="375">ὧδε δέ τις εἴπεσκε νέων ὑπερηνορεόντων:</l>
<q direct="unspecified"><l><milestone unit="para" ed="P" />Τηλέμαχ᾽, οὔ τις σεῖο κακοξεινώτερος ἄλλος:</l>
<l>οἷον μέν τινα τοῦτον ἔχεις ἐπίμαστον ἀλήτην,</l>
<l>σίτου καὶ οἴνου κεχρημένον, οὐδέ τι ἔργων</l>
<l>ἔμπαιον οὐδὲ βίης, ἀλλ᾽ αὔτως ἄχθος ἀρούρης.</l>
<l n="380">ἄλλος δ᾽ αὖτέ τις οὗτος ἀνέστη μαντεύεσθαι.</l>
<l>ἀλλ᾽ εἴ μοί τι πίθοιο, τό κεν πολὺ κέρδιον εἴη:</l>
<l>τοὺς ξείνους ἐν νηῒ πολυκληῗδι βαλόντες</l>
<l>ἐς Σικελοὺς πέμψωμεν, ὅθεν κέ τοι ἄξιον ἄλφοι.</l></q>
<l><milestone unit="para" ed="P" />ὣς ἔφασαν μνηστῆρες: ὁ δ᾽ οὐκ ἐμπάζετο μύθων,</l>
<l n="385">ἀλλ᾽ ἀκέων πατέρα προσεδέρκετο,  δέγμενος αἰεί,</l>
<l>ὁππότε δὴ μνηστῆρσιν ἀναιδέσι χεῖρας ἐφήσει.</l>
<l><milestone unit="para" ed="P" />ἡ δὲ κατ᾽ ἄντηστιν θεμένη περικαλλέα δίφρον</l>
<l>κούρη Ἰκαρίοιο, περίφρων Πηνελόπεια,</l>
<l>ἀνδρῶν ἐν μεγάροισιν ἑκάστου μῦθον ἄκουεν.</l>
<l n="390">δεῖπνον μὲν γάρ τοί γε γελοίωντες τετύκοντο</l>
<l>ἡδὺ τε καὶ μενοεικές, ἐπεὶ μάλα πόλλ᾽ ἱέρευσαν:</l>
<l>δόρπου δ᾽ οὐκ ἄν πως ἀχαρίστερον ἄλλο γένοιτο,</l>
<l>οἷον δὴ τάχ᾽ ἔμελλε θεὰ καὶ καρτερὸς ἀνὴρ</l>
<l>θησέμεναι: πρότεροι γὰρ ἀεικέα μηχανόωντο.</l>
</div1></body></text></TEI.2>