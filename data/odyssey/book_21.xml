<?xml version="1.0" encoding="utf-8"?>
<TEI.2><text><body><div1 n="21" type="Book" org="uniform" sample="complete">
<milestone n="1" unit="card" ed="p" />
<l>τῇ δ᾽ ἄρ᾽ ἐπὶ φρεσὶ θῆκε θεὰ γλαυκῶπις Ἀθήνη,</l>
<l>κούρῃ Ἰκαρίοιο, περίφρονι Πηνελοπείῃ,</l>
<l>τόξον μνηστήρεσσι θέμεν πολιόν τε σίδηρον</l>
<l>ἐν μεγάροις Ὀδυσῆος, ἀέθλια καὶ φόνου ἀρχήν.</l>
<l n="5">κλίμακα δ᾽ ὑψηλὴν προσεβήσετο οἷο δόμοιο,</l>
<l>εἵλετο δὲ κληῗδ᾽ εὐκαμπέα χειρὶ παχείῃ</l>
<l>καλὴν χαλκείην: κώπη δ᾽ ἐλέφαντος ἐπῆεν.</l>
<l>βῆ δ᾽ ἴμεναι θάλαμόνδε σὺν ἀμφιπόλοισι γυναιξὶν</l>
<l>ἔσχατον: ἔνθα δέ οἱ κειμήλια κεῖτο ἄνακτος,</l>
<l n="10">χαλκός τε χρυσός τε πολύκμητός τε σίδηρος.</l>
<l>ἔνθα δὲ τόξον κεῖτο παλίντονον ἠδὲ φαρέτρη</l>
<l>ἰοδόκος, πολλοὶ δ᾽ ἔνεσαν στονόεντες ὀϊστοί,</l>
<l>δῶρα τά οἱ ξεῖνος Λακεδαίμονι δῶκε τυχήσας</l>
<l>Ἴφιτος Εὐρυτίδης, ἐπιείκελος ἀθανάτοισι.</l>
<l n="15">τὼ δ᾽ ἐν Μεσσήνῃ ξυμβλήτην ἀλλήλοιϊν</l>
<l>οἴκῳ ἐν Ὀρτιλόχοιο δαΐφρονος. ἦ τοι Ὀδυσσεὺς</l>
<l>ἦλθε μετὰ χρεῖος, τό ῥά οἱ πᾶς δῆμος ὄφελλε:</l>
<l>μῆλα γὰρ ἐξ Ἰθάκης Μεσσήνιοι ἄνδρες ἄειραν</l>
<l>νηυσὶ πολυκλήϊσι τριηκόσι᾽ ἠδὲ νομῆας.</l>
<l n="20">τῶν ἕνεκ᾽ ἐξεσίην πολλὴν ὁδὸν ἦλθεν Ὀδυσσεὺς</l>
<l>παιδνὸς ἐών: πρὸ γὰρ ἧκε πατὴρ ἄλλοι τε γέροντες.</l>
<l>Ἴφιτος αὖθ᾽ ἵππους διζήμενος, αἵ οἱ ὄλοντο</l>
<l>δώδεκα θήλειαι, ὑπὸ δ᾽ ἡμίονοι ταλαεργοί:</l>
<l>αἳ δή οἱ καὶ ἔπειτα φόνος καὶ μοῖρα γένοντο,</l>
<l n="25">ἐπεὶ δὴ Διὸς υἱὸν ἀφίκετο καρτερόθυμον,</l>
<l>φῶθ᾽ Ἡρακλῆα, μεγάλων ἐπιίστορα ἔργων,</l>
<l>ὅς μιν ξεῖνον ἐόντα κατέκτανεν ᾧ ἐνὶ οἴκῳ,</l>
<l>σχέτλιος, οὐδὲ θεῶν ὄπιν ᾐδέσατ᾽ οὐδὲ τράπεζαν,</l>
<l>τὴν ἥν οἱ παρέθηκεν: ἔπειτα δὲ πέφνε καὶ αὐτόν,</l>
<l n="30">ἵππους δ᾽ αὐτὸς ἔχε κρατερώνυχας ἐν μεγάροισι.</l>
<l>τὰς ἐρέων Ὀδυσῆϊ συνήντετο, δῶκε δὲ τόξον,</l>
<l>τὸ πρὶν μέν ῥ᾽ ἐφόρει μέγας Εὔρυτος, αὐτὰρ ὁ παιδὶ</l>
<l>κάλλιπ᾽ ἀποθνῄσκων ἐν δώμασιν ὑψηλοῖσι.</l>
<l>τῷ δ᾽ Ὀδυσεὺς ξίφος ὀξὺ καὶ ἄλκιμον ἔγχος ἔδωκεν,</l>
<l n="35">ἀρχὴν ξεινοσύνης προσκηδέος: οὐδὲ τραπέζῃ</l>
<l>γνώτην ἀλλήλων: πρὶν γὰρ Διὸς υἱὸς ἔπεφνεν</l>
<l>Ἴφιτον Εὐρυτίδην, ἐπιείκελον ἀθανάτοισιν,</l>
<l>ὅς οἱ τόξον ἔδωκε. τὸ δ᾽ οὔ ποτε δῖος Ὀδυσσεὺς</l>
<l>ἐρχόμενος πόλεμόνδε μελαινάων ἐπὶ νηῶν</l>
<l n="40">ᾑρεῖτ᾽,  ἀλλ᾽ αὐτοῦ μνῆμα ξείνοιο φίλοιο</l>
<l>κέσκετ᾽  ἐνὶ μεγάροισι, φόρει δέ μιν ἧς ἐπὶ γαίης.</l>
<milestone n="42" unit="card" ed="p" />
<l><milestone unit="para" ed="P" />ἡ δ᾽ ὅτε δὴ θάλαμον τὸν ἀφίκετο δῖα γυναικῶν</l>
<l>οὐδόν τε δρύϊνον προσεβήσετο, τόν ποτε τέκτων</l>
<l>ξέσσεν ἐπισταμένως καὶ ἐπὶ στάθμην ἴθυνεν,</l>
<l n="45">ἐν δὲ σταθμοὺς ἄρσε,  θύρας δ᾽ ἐπέθηκε φαεινάς,</l>
<l>αὐτίκ᾽ ἄρ᾽ ἥ γ᾽ ἱμάντα θοῶς ἀπέλυσε κορώνης,</l>
<l>ἐν δὲ κληῗδ᾽ ἧκε, θυρέων δ᾽ ἀνέκοπτεν ὀχῆας</l>
<l>ἄντα τιτυσκομένη: τὰ δ᾽ ἀνέβραχεν ἠΰτε ταῦρος</l>
<l>βοσκόμενος λειμῶνι: τόσ᾽ ἔβραχε καλὰ θύρετρα</l>
<l n="50">πληγέντα κληΐδι,  πετάσθησαν δέ οἱ ὦκα.</l>
<l>ἡ δ᾽ ἄρ᾽ ἐφ᾽ ὑψηλῆς σανίδος βῆ: ἔνθα δὲ χηλοὶ</l>
<l>ἕστασαν, ἐν δ᾽ ἄρα τῇσι θυώδεα εἵματ᾽ ἔκειτο.</l>
<l>ἔνθεν ὀρεξαμένη ἀπὸ πασσάλου αἴνυτο τόξον</l>
<l>αὐτῷ γωρυτῷ, ὅς οἱ περίκειτο φαεινός.</l>
<l n="55">ἑζομένη δὲ κατ᾽ αὖθι,  φίλοις ἐπὶ γούνασι θεῖσα,</l>
<l>κλαῖε μάλα λιγέως, ἐκ δ᾽ ᾕρεε τόξον ἄνακτος.</l>
<l>ἡ δ᾽ ἐπεὶ οὖν τάρφθη πολυδακρύτοιο γόοιο,</l>
<l>βῆ ῥ᾽ ἴμεναι μέγαρόνδε μετὰ μνηστῆρας ἀγαυοὺς</l>
<l>τόξον ἔχουσ᾽ ἐν χειρὶ παλίντονον ἠδὲ φαρέτρην</l>
<l n="60">ἰοδόκον: πολλοὶ δ᾽ ἔνεσαν στονόεντες ὀϊστοί.</l>
<l>τῇ δ᾽ ἄρ᾽ ἅμ᾽ ἀμφίπολοι φέρον ὄγκιον, ἔνθα σίδηρος</l>
<l>κεῖτο πολὺς καὶ χαλκός, ἀέθλια τοῖο ἄνακτος.</l>
<l>ἡ δ᾽ ὅτε δὴ μνηστῆρας ἀφίκετο δῖα γυναικῶν,</l>
<l>στῆ ῥα παρὰ σταθμὸν τέγεος πύκα ποιητοῖο,</l>
<l n="65">ἄντα παρειάων σχομένη λιπαρὰ κρήδεμνα.</l>
<l>ἀμφίπολος δ᾽ ἄρα οἱ κεδνὴ ἑκάτερθε παρέστη.</l>
<l>αὐτίκα δὲ μνηστῆρσι μετηύδα καὶ φάτο μῦθον:</l>
<q direct="unspecified"><l><milestone unit="para" ed="P" />κέκλυτέ μευ, μνηστῆρες ἀγήνορες, οἳ τόδε δῶμα</l>
<l>ἐχράετ᾽ ἐσθιέμεν καὶ πινέμεν ἐμμενὲς αἰεὶ</l>
<l n="70">ἀνδρὸς ἀποιχομένοιο πολὺν χρόνον: οὐδέ τιν᾽ ἄλλην</l>
<l>μύθου ποιήσασθαι ἐπισχεσίην ἐδύνασθε,</l>
<l>ἀλλ᾽ ἐμὲ ἱέμενοι γῆμαι θέσθαι τε γυναῖκα.</l>
<l>ἀλλ᾽ ἄγετε, μνηστῆρες, ἐπεὶ τόδε φαίνετ᾽ ἄεθλον.</l>
<l>θήσω γὰρ μέγα τόξον Ὀδυσσῆος θείοιο:</l>
<l n="75">ὃς δέ κε ῥηΐτατ᾽ ἐντανύσῃ βιὸν ἐν παλάμῃσι</l>
<l>καὶ διοϊστεύσῃ πελέκεων δυοκαίδεκα πάντων,</l>
<l>τῷ κεν ἅμ᾽ ἑσποίμην, νοσφισσαμένη τόδε δῶμα</l>
<l>κουρίδιον, μάλα καλόν, ἐνίπλειον βιότοιο,</l>
<l>τοῦ ποτὲ μεμνήσεσθαι ὀΐομαι ἔν περ ὀνείρῳ.</l></q>
<milestone n="80" unit="card" ed="p" />
<l n="80"><milestone unit="para" ed="P" />ὣς φάτο,  καί ῥ᾽ Εὔμαιον ἀνώγει, δῖον ὑφορβόν,</l>
<l>τόξον μνηστήρεσσι θέμεν πολιόν τε σίδηρον.</l>
<l>δακρύσας δ᾽ Εὔμαιος ἐδέξατο καὶ κατέθηκε:</l>
<l>κλαῖε δὲ βουκόλος ἄλλοθ᾽, ἐπεὶ ἴδε τόξον ἄνακτος.</l>
<l>Ἀντίνοος δ᾽ ἐνένιπεν ἔπος τ᾽ ἔφατ᾽ ἔκ τ᾽ ὀνόμαζε:</l>
<q direct="unspecified"><l n="85"><milestone unit="para" ed="P" />νήπιοι ἀγροιῶται,  ἐφημέρια φρονέοντες,</l>
<l>ἆ δειλώ, τί νυ δάκρυ κατείβετον ἠδὲ γυναικὶ</l>
<l>θυμὸν ἐνὶ στήθεσσιν ὀρίνετον; ᾗ τε καὶ ἄλλως</l>
<l>κεῖται ἐν ἄλγεσι θυμός, ἐπεὶ φίλον ὤλεσ᾽ ἀκοίτην.</l>
<l>ἀλλ᾽ ἀκέων δαίνυσθε καθήμενοι, ἠὲ θύραζε</l>
<l n="90">κλαίετον ἐξελθόντε,  κατ᾽ αὐτόθι τόξα λιπόντε,</l>
<l>μνηστήρεσσιν ἄεθλον ἀάατον: οὐ γὰρ ὀΐω</l>
<l>ῥηϊδίως τόδε τόξον ἐΰξοον ἐντανύεσθαι.</l>
<l>οὐ γάρ τις μέτα τοῖος ἀνὴρ ἐν τοίσδεσι πᾶσιν</l>
<l>οἷος Ὀδυσσεὺς ἔσκεν: ἐγὼ δέ μιν αὐτὸς ὄπωπα,</l>
<l n="95">καὶ γὰρ μνήμων εἰμί,  πάϊς δ᾽ ἔτι νήπιος ἦα.</l></q>
<l><milestone unit="para" ed="P" />ὣς φάτο, τῷ δ᾽ ἄρα θυμὸς ἐνὶ στήθεσσιν ἐώλπει</l>
<l>νευρὴν ἐντανύσειν διοϊστεύσειν τε σιδήρου.</l>
<l>ἦ τοι ὀϊστοῦ γε πρῶτος γεύσεσθαι ἔμελλεν</l>
<l>ἐκ χειρῶν Ὀδυσῆος ἀμύμονος, ὃν τότ᾽ ἀτίμα</l>
<l n="100">ἥμενος ἐν μεγάροις,  ἐπὶ δ᾽ ὤρνυε πάντας ἑταίρους.</l>
<l><milestone unit="para" ed="P" />τοῖσι δὲ καὶ μετέειφ᾽ ἱερὴ ἲς Τηλεμάχοιο:</l>
<q direct="unspecified"><l>ὢ πόποι, ἦ μάλα με Ζεὺς ἄφρονα θῆκε Κρονίων:</l>
<l>μήτηρ μέν μοί φησι φίλη, πινυτή περ ἐοῦσα,</l>
<l>ἄλλῳ ἅμ᾽ ἕψεσθαι νοσφισσαμένη τόδε δῶμα:</l>
<l n="105">αὐτὰρ ἐγὼ γελόω καὶ τέρπομαι ἄφρονι θυμῷ.</l>
<l>ἀλλ᾽ ἄγετε, μνηστῆρες, ἐπεὶ τόδε φαίνετ᾽ ἄεθλον,</l>
<l>οἵη νῦν οὐκ ἔστι γυνὴ κατ᾽ Ἀχαιΐδα γαῖαν,</l>
<l>οὔτε Πύλου ἱερῆς οὔτ᾽ Ἄργεος οὔτε Μυκήνης:</l>
<l>οὔτ᾽ αὐτῆς Ἰθάκης οὔτ᾽ ἠπείροιο μελαίνης:</l>
<l n="110">καὶ δ᾽ αὐτοὶ τόδε γ᾽ ἴστε: τί με χρὴ μητέρος αἴνου;</l>
<l>ἀλλ᾽ ἄγε μὴ μύνῃσι παρέλκετε μηδ᾽ ἔτι τόξου</l>
<l>δηρὸν ἀποτρωπᾶσθε τανυστύος, ὄφρα ἴδωμεν.</l>
<l>καὶ δέ κεν αὐτὸς ἐγὼ τοῦ τόξου πειρησαίμην:</l>
<l>εἰ δέ κεν ἐντανύσω διοϊστεύσω τε σιδήρου,</l>
<l n="115">οὔ κέ μοι ἀχνυμένῳ τάδε δώματα πότνια μήτηρ</l>
<l>λείποι ἅμ᾽ ἄλλῳ ἰοῦσ᾽, ὅτ᾽ ἐγὼ κατόπισθε λιποίμην</l>
<l>οἷός τ᾽ ἤδη πατρὸς ἀέθλια κάλ᾽ ἀνελέσθαι.</l></q>
<milestone n="118" unit="card" ed="p" />
<l><milestone unit="para" ed="P" />ἦ καὶ ἀπ᾽ ὤμοιϊν χλαῖναν θέτο φοινικόεσσαν</l>
<l>ὀρθὸς ἀναΐξας, ἀπὸ δὲ ξίφος ὀξὺ θέτ᾽ ὤμων.</l>
<l n="120">πρῶτον μὲν πελέκεας στῆσεν,  διὰ τάφρον ὀρύξας</l>
<l>πᾶσι μίαν μακρήν, καὶ ἐπὶ στάθμην ἴθυνεν,</l>
<l>ἀμφὶ δὲ γαῖαν ἔναξε: τάφος δ᾽ ἕλε πάντας ἰδόντας,</l>
<l>ὡς εὐκόσμως στῆσε: πάρος δ᾽ οὐ πώ ποτ᾽ ὀπώπει.</l>
<l>στῆ δ᾽ ἄρ᾽ ἐπ᾽ οὐδὸν ἰὼν καὶ τόξου πειρήτιζε.</l>
<l n="125">τρὶς μέν μιν πελέμιξεν ἐρύσσεσθαι μενεαίνων,</l>
<l>τρὶς δὲ μεθῆκε βίης, ἐπιελπόμενος τό γε θυμῷ,</l>
<l>νευρὴν ἐντανύειν διοϊστεύσειν τε σιδήρου.</l>
<l>καί νύ κε δή ῥ᾽ ἐτάνυσσε βίῃ τὸ τέταρτον ἀνέλκων,</l>
<l>ἀλλ᾽ Ὀδυσεὺς ἀνένευε καὶ ἔσχεθεν ἱέμενόν περ.</l>
<l n="130">τοῖς δ᾽ αὖτις μετέειφ᾽ ἱερὴ ἲς Τηλεμάχοιο:</l>
<q direct="unspecified"><l><milestone unit="para" ed="P" />ὢ πόποι, ἦ καὶ ἔπειτα κακός τ᾽ ἔσομαι καὶ ἄκικυς,</l>
<l>ἠὲ νεώτερός εἰμι καὶ οὔ πω χερσὶ πέποιθα</l>
<l>ἄνδρ᾽ ἀπαμύνασθαι, ὅτε τις πρότερος χαλεπήνῃ.</l>
<l>ἀλλ᾽ ἄγεθ᾽, οἵ περ ἐμεῖο βίῃ προφερέστεροί ἐστε,</l>
<l n="135">τόξου πειρήσασθε,  καὶ ἐκτελέωμεν ἄεθλον.</l></q>
<l><milestone unit="para" ed="P" />ὣς εἰπὼν τόξον μὲν ἀπὸ ἕο θῆκε χαμᾶζε,</l>
<l>κλίνας κολλητῇσιν ἐϋξέστῃς σανίδεσσιν,</l>
<l>αὐτοῦ δ᾽ ὠκὺ βέλος καλῇ προσέκλινε κορώνῃ,</l>
<l>ἂψ δ᾽ αὖτις κατ᾽ ἄρ᾽ ἕζετ᾽ ἐπὶ θρόνου ἔνθεν ἀνέστη.</l>
<l n="140"><milestone unit="para" ed="P" />τοῖσιν δ᾽ Ἀντίνοος μετέφη,  Εὐπείθεος υἱός:</l>
<q direct="unspecified"><l>ὄρνυσθ᾽ ἑξείης ἐπιδέξια πάντες ἑταῖροι,</l>
<l>ἀρξάμενοι τοῦ χώρου ὅθεν τέ περ οἰνοχοεύει.</l></q>
<l><milestone unit="para" ed="P" />ὣς ἔφατ᾽ Ἀντίνοος, τοῖσιν δ᾽ ἐπιήνδανε μῦθος.</l>
<l>Λειώδης δὲ πρῶτος ἀνίστατο, Οἴνοπος υἱός,</l>
<l n="145">ὅ σφι θυοσκόος ἔσκε,  παρὰ κρητῆρα δὲ καλὸν</l>
<l>ἷζε μυχοίτατος αἰέν: ἀτασθαλίαι δέ οἱ οἴῳ</l>
<l>ἐχθραὶ ἔσαν, πᾶσιν δὲ νεμέσσα μνηστήρεσσιν:</l>
<l>ὅς ῥα τότε πρῶτος τόξον λάβε καὶ βέλος ὠκύ.</l>
<l>στῆ δ᾽ ἄρ᾽ ἐπ᾽ οὐδὸν ἰὼν καὶ τόξου πειρήτιζεν,</l>
<l n="150">οὐδέ μιν ἐντάνυσε: πρὶν γὰρ κάμε χεῖρας ἀνέλκων</l>
<l>ἀτρίπτους ἁπαλάς: μετὰ δὲ μνηστῆρσιν ἔειπεν:</l>
<q direct="unspecified"><l><milestone unit="para" ed="P" />ὦ φίλοι, οὐ μὲν ἐγὼ τανύω, λαβέτω δὲ καὶ ἄλλος.</l>
<l>πολλοὺς γὰρ τόδε τόξον ἀριστῆας κεκαδήσει</l>
<l>θυμοῦ καὶ ψυχῆς, ἐπεὶ ἦ πολὺ φέρτερόν ἐστι</l>
<l n="155">τεθνάμεν ἢ ζώοντας ἁμαρτεῖν,  οὗθ᾽ ἕνεκ᾽ αἰεὶ</l>
<l>ἐνθάδ᾽ ὁμιλέομεν, ποτιδέγμενοι ἤματα πάντα.</l>
<l>νῦν μέν τις καὶ ἔλπετ᾽ ἐνὶ φρεσὶν ἠδὲ μενοινᾷ</l>
<l>γῆμαι Πηνελόπειαν, Ὀδυσσῆος παράκοιτιν.</l>
<l>αὐτὰρ ἐπὴν τόξου πειρήσεται ἠδὲ ἴδηται,</l>
<l n="160">ἄλλην δή τιν᾽ ἔπειτα Ἀχαιϊάδων εὐπέπλων</l>
<l>μνάσθω ἐέδνοισιν διζήμενος: ἡ δέ κ᾽ ἔπειτα</l>
<l>γήμαιθ᾽ ὅς κε πλεῖστα πόροι καὶ μόρσιμος ἔλθοι.</l></q>
<milestone n="163" unit="card" ed="p" />
<l><milestone unit="para" ed="P" />ὣς ἄρ᾽ ἐφώνησεν καὶ ἀπὸ ἕο τόξον ἔθηκε,</l>
<l>κλίνας κολλητῇσιν ἐϋξέστῃς σανίδεσσιν,</l>
<l n="165">αὐτοῦ δ᾽ ὠκὺ βέλος καλῇ προσέκλινε κορώνῃ,</l>
<l>ἂψ δ᾽ αὖτις κατ᾽ ἄρ ἕζετ᾽ ἐπὶ θρόνου ἔνθεν ἀνέστη.</l>
<l>Ἀντίνοος δ᾽ ἐνένιπεν ἔπος τ᾽ ἔφατ᾽ ἔκ τ᾽ ὀνόμαζε:</l>
<q direct="unspecified"><l>λειῶδες, ποῖόν σε ἔπος φύγεν ἕρκος ὀδόντων,</l>
<l>δεινόν τ᾽ ἀργαλέον τε, —νεμεσσῶμαι δέ τ᾽ ἀκούων—</l>
<l n="170">εἰ δὴ τοῦτό γε τόξον ἀριστῆας κεκαδήσει</l>
<l>θυμοῦ καὶ ψυχῆς, ἐπεὶ οὐ δύνασαι σὺ τανύσσαι.</l>
<l>οὐ γάρ τοί σέ γε τοῖον ἐγείνατο πότνια μήτηρ</l>
<l>οἷόν τε ῥυτῆρα βιοῦ τ᾽ ἔμεναι καὶ ὀϊστῶν:</l>
<l>ἀλλ᾽ ἄλλοι τανύουσι τάχα μνηστῆρες ἀγαυοί.</l></q>
<l n="175"><milestone unit="para" ed="P" />ὣς φάτο, καί ῥ᾽ ἐκέλευσε Μελάνθιον, αἰπόλον αἰγῶν:</l>
<q direct="unspecified"><l>ἄγρει δή,  πῦρ κῆον ἐνὶ μεγάροισι, Μελανθεῦ,</l>
<l>πὰρ δὲ τίθει δίφρον τε μέγαν καὶ κῶας ἐπ᾽ αὐτοῦ,</l>
<l>ἐκ δὲ στέατος ἔνεικε μέγαν τροχὸν ἔνδον ἐόντος,</l>
<l>ὄφρα νέοι θάλποντες, ἐπιχρίοντες ἀλοιφῇ,</l>
<l n="180">τόξου πειρώμεσθα καὶ ἐκτελέωμεν ἄεθλον.</l></q>
<l><milestone unit="para" ed="P" />ὣς φάθ᾽, ὁ δ᾽ αἶψ᾽ ἀνέκαιε Μελάνθιος ἀκάματον πῦρ,</l>
<l>πὰρ δὲ φέρων δίφρον θῆκεν καὶ κῶας ἐπ᾽ αὐτοῦ,</l>
<l>ἐκ δὲ στέατος ἔνεικε μέγαν τροχὸν ἔνδον ἐόντος:</l>
<l>τῷ ῥα νέοι θάλποντες ἐπειρῶντ᾽: οὐδ᾽ ἐδύναντο</l>
<l n="185">ἐντανύσαι,  πολλὸν δὲ βίης ἐπιδευέες ἦσαν.</l>
<l><milestone unit="para" ed="P" />Ἀντίνοος δ᾽ ἔτ᾽ ἐπεῖχε καὶ Εὐρύμαχος θεοειδής,</l>
<l>ἀρχοὶ μνηστήρων: ἀρετῇ δ᾽ ἔσαν ἔξοχ᾽ ἄριστοι.</l>
<l>τὼ δ᾽ ἐξ οἴκου βῆσαν ὁμαρτήσαντες ἅμ᾽ ἄμφω</l>
<l>βουκόλος ἠδὲ συφορβὸς Ὀδυσσῆος θείοιο:</l>
<l n="190">ἐκ δ᾽ αὐτὸς μετὰ τοὺς δόμου ἤλυθε δῖος Ὀδυσσεύς.</l>
<l>ἀλλ᾽ ὅτε δή ῥ᾽ ἐκτὸς θυρέων ἔσαν ἠδὲ καὶ αὐλῆς,</l>
<l>φθεγξάμενός σφε ἔπεσσι προσηύδα μειλιχίοισι:</l>
<q direct="unspecified"><l><milestone unit="para" ed="P" />βουκόλε καὶ σύ, συφορβέ, ἔπος τί κε μυθησαίμην,</l>
<l>ἦ αὐτὸς κεύθω; φάσθαι δέ με θυμὸς ἀνώγει.</l>
<l n="195">ποῖοί κ᾽ εἶτ᾽ Ὀδυσῆϊ ἀμυνέμεν,  εἴ ποθεν ἔλθοι</l>
<l>ὧδε μάλ᾽ ἐξαπίνης καί τις θεὸς αὐτὸν ἐνείκαι;</l>
<l>ἤ κε μνηστήρεσσιν ἀμύνοιτ᾽ ἦ Ὀδυσῆϊ;</l>
<l>εἴπαθ᾽ ὅπως ὑμέας κραδίη θυμός τε κελεύει.</l></q>
<l><milestone unit="para" ed="P" />τὸν δ᾽ αὖτε προσέειπε βοῶν ἐπιβουκόλος ἀνήρ:</l>
<q direct="unspecified"><l n="200">Ζεῦ πάτερ,  αἲ γὰρ τοῦτο τελευτήσειας ἐέλδωρ,</l>
<l>ὡς ἔλθοι μὲν κεῖνος ἀνήρ, ἀγάγοι δέ ἑ δαίμων:</l>
<l>γνοίης χ᾽ οἵη ἐμὴ δύναμις καὶ χεῖρες ἕπονται.</l></q>
<l><milestone unit="para" ed="P" />ὣς δ᾽ αὔτως Εὔμαιος ἐπεύχετο πᾶσι θεοῖσι</l>
<l>νοστῆσαι Ὀδυσῆα πολύφρονα ὅνδε δόμονδε.</l>
<milestone n="205" unit="card" ed="p" />
<l n="205"><milestone unit="para" ed="P" />αὐτὰρ ἐπεὶ δὴ τῶν γε νόον νημερτέ᾽ ἀνέγνω,</l>
<l>ἐξαῦτίς σφε ἔπεσσιν ἀμειβόμενος προσέειπεν:</l>
<q direct="unspecified"><l><milestone unit="para" ed="P" />ἔνδον μὲν δὴ ὅδ᾽ αὐτὸς ἐγώ, κακὰ πολλὰ μογήσας</l>
<l>ἤλυθον εἰκοστῷ ἔτεϊ ἐς πατρίδα γαῖαν.</l>
<l>γιγνώσκω δ᾽ ὡς σφῶϊν ἐελδομένοισιν ἱκάνω</l>
<l n="210">οἴοισι δμώων: τῶν δ᾽ ἄλλων οὔ τευ ἄκουσα</l>
<l>εὐξαμένου ἐμὲ αὖτις ὑπότροπον οἴκαδ᾽ ἱκέσθαι.</l>
<l>σφῶϊν δ᾽, ὡς ἔσεταί περ, ἀληθείην καταλέξω.</l>
<l>εἴ χ᾽ ὑπ᾽ ἐμοί γε θεὸς δαμάσῃ μνηστῆρας ἀγαυούς,</l>
<l>ἄξομαι ἀμφοτέροις ἀλόχους καὶ κτήματ᾽ ὀπάσσω</l>
<l n="215">οἰκία τ᾽ ἐγγὺς ἐμεῖο τετυγμένα: καί μοι ἔπειτα</l>
<l>Τηλεμάχου ἑτάρω τε κασιγνήτω τε ἔσεσθον.</l>
<l>εἰ δ᾽ ἄγε δή, καὶ σῆμα ἀριφραδὲς ἄλλο τι δείξω,</l>
<l>ὄφρα μ᾽ ἐῢ γνῶτον πιστωθῆτόν τ᾽ ἐνὶ θυμῷ,</l>
<l>οὐλήν, τήν ποτέ με σῦς ἤλασε λευκῷ ὀδόντι</l>
<l n="220">Παρνησόνδ᾽ ἐλθόντα σὺν υἱάσιν Αὐτολύκοιο.</l></q>
<l><milestone unit="para" ed="P" />ὣς εἰπὼν ῥάκεα μεγάλης ἀποέργαθεν οὐλῆς.</l>
<l>τὼ δ᾽ ἐπεὶ εἰσιδέτην εὖ τ᾽ ἐφράσσαντο ἕκαστα,</l>
<l>κλαῖον ἄρ᾽ ἀμφ᾽ Ὀδυσῆϊ δαΐφρονι χεῖρε βαλόντε,</l>
<l>καὶ κύνεον ἀγαπαζόμενοι κεφαλήν τε καὶ ὤμους</l>
<l n="225">ὣς δ᾽ αὔτως Ὀδυσεὺς κεφαλὰς καὶ χεῖρας ἔκυσσε.</l>
<l>καί νύ κ᾽ ὀδυρομένοισιν ἔδυ φάος ἠελίοιο,</l>
<l>εἰ μὴ Ὀδυσσεὺς αὐτὸς ἐρύκακε φώνησέν τε:</l>
<q direct="unspecified"><l><milestone unit="para" ed="P" />παύεσθον κλαυθμοῖο γόοιό τε, μή τις ἴδηται</l>
<l>ἐξελθὼν μεγάροιο, ἀτὰρ εἴπῃσι καὶ εἴσω.</l>
<l n="230">ἀλλὰ προμνηστῖνοι ἐσέλθετε,  μηδ᾽ ἅμα πάντες,</l>
<l>πρῶτος ἐγώ, μετὰ δ᾽ ὔμμες: ἀτὰρ τόδε σῆμα τετύχθω:</l>
<l>ἄλλοι μὲν γὰρ πάντες, ὅσοι μνηστῆρες ἀγαυοί,</l>
<l>οὐκ ἐάσουσιν ἐμοὶ δόμεναι βιὸν ἠδὲ φαρέτρην:</l>
<l>ἀλλὰ σύ, δῖ᾽ Εὔμαιε, φέρων ἀνὰ δώματα τόξον</l>
<l n="235">ἐν χείρεσσιν ἐμοὶ θέμεναι,  εἰπεῖν τε γυναιξὶ</l>
<l>κληῗσαι μεγάροιο θύρας πυκινῶς ἀραρυίας,</l>
<l>ἢν δέ τις ἢ στοναχῆς ἠὲ κτύπου ἔνδον ἀκούσῃ</l>
<l>ἀνδρῶν ἡμετέροισιν ἐν ἕρκεσι, μή τι θύραζε</l>
<l>προβλώσκειν, ἀλλ᾽ αὐτοῦ ἀκὴν ἔμεναι παρὰ ἔργῳ.</l>
<l n="240">σοὶ δέ,  Φιλοίτιε δῖε, θύρας ἐπιτέλλομαι αὐλῆς</l>
<l>κληῗσαι κληῗδι, θοῶς δ᾽ ἐπὶ δεσμὸν ἰῆλαι.</l></q>
<l><milestone unit="para" ed="P" />ὣς εἰπὼν εἰσῆλθε δόμους εὖ ναιετάοντας:</l>
<l>ἕζετ᾽ ἔπειτ᾽ ἐπὶ δίφρον ἰών, ἔνθεν περ ἀνέστη:</l>
<l>ἐς δ᾽ ἄρα καὶ τὼ δμῶε ἴτην θείου Ὀδυσῆος.</l>
<l n="245"><milestone unit="para" ed="P" />Εὐρύμαχος δ᾽ ἤδη τόξον μετὰ χερσὶν ἐνώμα,</l>
<l>θάλπων ἔνθα καὶ ἔνθα σέλᾳ πυρός: ἀλλά μιν οὐδ᾽ ὣς</l>
<l>ἐντανύσαι δύνατο, μέγα δ᾽ ἔστενε κυδάλιμον κῆρ:</l>
<l>ὀχθήσας δ᾽ ἄρα εἶρος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l><milestone unit="para" ed="P" />ὢ πόποι, ἧ μοι ἄχος περί τ᾽ αὐτοῦ καὶ περὶ πάντων:</l>
<l n="250">οὔ τι γάμου τοσσοῦτον ὀδύρομαι,  ἀχνύμενός περ:</l>
<l>εἰσὶ καὶ ἄλλαι πολλαὶ Ἀχαιΐδες, αἱ μὲν ἐν αὐτῇ</l>
<l>ἀμφιάλῳ Ἰθάκῃ, αἱ δ᾽ ἄλλῃσιν πολίεσσιν:</l>
<l>ἀλλ᾽ εἰ δὴ τοσσόνδε βίης ἐπιδευέες εἰμὲν</l>
<l>ἀντιθέου Ὀδυσῆος, ὅ τ᾽ οὐ δυνάμεσθα τανύσσαι</l>
<l n="255">τόξον: ἐλεγχείη δὲ καὶ ἐσσομένοισι πυθέσθαι.</l></q>
<milestone n="256" unit="card" ed="p" />
<l><milestone unit="para" ed="P" />τὸν δ᾽ αὖτ᾽ Ἀντίνοος προσέφη, Εὐπείθεος υἱός:</l>
<q direct="unspecified"><l>Εὐρύμαχ᾽, οὐχ οὕτως ἔσται: νοέεις δὲ καὶ αὐτός.</l>
<l>νῦν μὲν γὰρ κατὰ δῆμον ἑορτὴ τοῖο θεοῖο</l>
<l>ἁγνή: τίς δέ κε τόξα τιταίνοιτ᾽; ἀλλὰ ἕκηλοι</l>
<l n="260">κάτθετ᾽: ἀτὰρ πελέκεάς γε καὶ εἴ κ᾽ εἰῶμεν ἅπαντας</l>
<l>ἑστάμεν: οὐ μὲν γάρ τιν᾽ ἀναιρήσεσθαι ὀΐω,</l>
<l>ἐλθόντ᾽ ἐς μέγαρον Λαερτιάδεω Ὀδυσῆος.</l>
<l>ἀλλ᾽ ἄγετ᾽, οἰνοχόος μὲν ἐπαρξάσθω δεπάεσσιν,</l>
<l>ὄφρα σπείσαντες καταθείομεν ἀγκύλα τόξα:</l>
<l n="265">ἠῶθεν δὲ κέλεσθε Μελάνθιον,  αἰπόλον αἰγῶν,</l>
<l>αἶγας ἄγειν, αἳ πᾶσι μέγ᾽ ἔξοχοι αἰπολίοισιν,</l>
<l>ὄφρ᾽ ἐπὶ μηρία θέντες Ἀπόλλωνι κλυτοτόξῳ</l>
<l>τόξου πειρώμεσθα καὶ ἐκτελέωμεν ἄεθλον.</l></q>
<l><milestone unit="para" ed="P" />ὣς ἔφατ᾽ Ἀντίνοος, τοῖσιν δ᾽ ἐπιήνδανε μῦθος.</l>
<l n="270">τοῖσι δὲ κήρυκες μὲν ὕδωρ ἐπὶ χεῖρας ἔχευαν,</l>
<l>κοῦροι δὲ κρητῆρας ἐπεστέψαντο ποτοῖο,</l>
<l>νώμησαν δ᾽ ἄρα πᾶσιν ἐπαρξάμενοι δεπάεσσιν.</l>
<l>οἱ δ᾽ ἐπεὶ οὖν σπεῖσάν τ᾽ ἔπιόν θ᾽ ὅσον ἤθελε θυμός,</l>
<l>τοῖς δὲ δολοφρονέων μετέφη πολύμητις Ὀδυσσεύς:</l>
<q direct="unspecified"><l n="275"><milestone unit="para" ed="P" />κέκλυτέ μευ,  μνηστῆρες ἀγακλειτῆς βασιλείης:</l>
<l>ὄφρ᾽ εἴπω τά με θυμὸς ἐνὶ στήθεσσι κελεύει:</l>
<l>Εὐρύμαχον δὲ μάλιστα καὶ Ἀντίνοον θεοειδέα</l>
<l>λίσσομ᾽, ἐπεὶ καὶ τοῦτο ἔπος κατὰ μοῖραν ἔειπε,</l>
<l>νῦν μὲν παῦσαι τόξον, ἐπιτρέψαι δὲ θεοῖσιν:</l>
<l n="280">ἠῶθεν δὲ θεὸς δώσει κράτος ᾧ κ᾽ ἐθέλῃσιν.</l>
<l>ἀλλ᾽ ἄγ᾽ ἐμοὶ δότε τόξον ἐΰξοον, ὄφρα μεθ᾽ ὑμῖν</l>
<l>χειρῶν καὶ σθένεος πειρήσομαι, ἤ μοι ἔτ᾽ ἐστὶν</l>
<l>ἴς, οἵη πάρος ἔσκεν ἐνὶ γναμπτοῖσι μέλεσσιν,</l>
<l>ἦ ἤδη μοι ὄλεσσεν ἄλη τ᾽ ἀκομιστίη τε.</l></q>
<l n="285"><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ὑπερφιάλως νεμέσησαν,</l>
<l>δείσαντες μὴ τόξον ἐΰξοον ἐντανύσειεν.</l>
<l>Ἀντίνοος δ᾽ ἐνένιπεν ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l><milestone unit="para" ed="P" />ἆ δειλὲ ξείνων, ἔνι τοι φρένες οὐδ᾽ ἠβαιαί:</l>
<l>οὐκ ἀγαπᾷς ὃ ἕκηλος ὑπερφιάλοισι μεθ᾽ ἡμῖν</l>
<l n="290">δαίνυσαι,  οὐδέ τι δαιτὸς ἀμέρδεαι, αὐτὰρ ἀκούεις</l>
<l>μύθων ἡμετέρων καὶ ῥήσιος; οὐδέ τις ἄλλος</l>
<l>ἡμετέρων μύθων ξεῖνος καὶ πτωχὸς ἀκούει.</l>
<l>οἶνός σε τρώει μελιηδής, ὅς τε καὶ ἄλλους</l>
<l>βλάπτει, ὃς ἄν μιν χανδὸν ἕλῃ μηδ᾽ αἴσιμα πίνῃ.</l>
<l n="295">οἶνος καὶ Κένταυρον,  ἀγακλυτὸν Εὐρυτίωνα,</l>
<l>ἄασ᾽ ἐνὶ μεγάρῳ μεγαθύμου Πειριθόοιο,</l>
<l>ἐς Λαπίθας ἐλθόνθ᾽: ὁ δ᾽ ἐπεὶ φρένας ἄασεν οἴνῳ,</l>
<l>μαινόμενος κάκ᾽ ἔρεξε δόμον κάτα Πειριθόοιο:</l>
<l>ἥρωας δ᾽ ἄχος εἷλε, διὲκ προθύρου δὲ θύραζε</l>
<l n="300">ἕλκον ἀναΐξαντες,  ἀπ᾽ οὔατα νηλέϊ χαλκῷ</l>
<l>ῥῖνάς τ᾽ ἀμήσαντες: ὁ δὲ φρεσὶν ᾗσιν ἀασθεὶς</l>
<l>ἤϊεν ἣν ἄτην ὀχέων ἀεσίφρονι θυμῷ.</l>
<l>ἐξ οὗ Κενταύροισι καὶ ἀνδράσι νεῖκος ἐτύχθη,</l>
<l>οἷ δ᾽ αὐτῷ πρώτῳ κακὸν εὕρετο οἰνοβαρείων.</l>
<l n="305">ὣς καὶ σοὶ μέγα πῆμα πιφαύσκομαι, αἴ κε τὸ τόξον</l>
<l>ἐντανύσῃς: οὐ γάρ τευ ἐπητύος ἀντιβολήσεις</l>
<l>ἡμετέρῳ ἐνὶ δήμῳ, ἄφαρ δέ σε νηῒ μελαίνῃ</l>
<l>εἰς Ἔχετον βασιλῆα, βροτῶν δηλήμονα πάντων,</l>
<l>πέμψομεν: ἔνθεν δ᾽ οὔ τι σαώσεαι: ἀλλὰ ἕκηλος</l>
<l n="310">πῖνέ τε,  μηδ᾽ ἐρίδαινε μετ᾽ ἀνδράσι κουροτέροισιν.</l></q>
<milestone n="311" unit="card" ed="p" />
<l><milestone unit="para" ed="P" />τὸν δ᾽ αὖτε προσέειπε περίφρων Πηνελόπεια:</l>
<q direct="unspecified"><l>Ἀντίνο᾽, οὐ μὲν καλὸν ἀτέμβειν οὐδὲ δίκαιον</l>
<l>ξείνους Τηλεμάχου, ὅς κεν τάδε δώμαθ᾽ ἵκηται:</l>
<l>ἔλπεαι, αἴ χ᾽ ὁ ξεῖνος Ὀδυσσῆος μέγα τόξον</l>
<l n="315">ἐντανύσῃ χερσίν τε βίηφί τε ἧφι πιθήσας,</l>
<l>οἴκαδέ μ᾽ ἄξεσθαι καὶ ἑὴν θήσεσθαι ἄκοιτιν;</l>
<l>οὐδ᾽ αὐτός που τοῦτό γ᾽ ἐνὶ στήθεσσιν ἔολπε:</l>
<l>μηδέ τις ὑμείων τοῦ γ᾽ εἵνεκα θυμὸν ἀχεύων</l>
<l>ἐνθάδε δαινύσθω, ἐπεὶ οὐδὲ μὲν οὐδὲ ἔοικεν.</l></q>
<l n="320"><milestone unit="para" ed="P" />τὴν δ᾽ αὖτ᾽ Εὐρύμαχος, Πολύβου πάϊς, ἀντίον ηὔδα:</l>
<q direct="unspecified"><l>κούρη Ἰκαρίοιο,  περίφρον Πηνελόπεια,</l>
<l>οὔ τί σε τόνδ᾽ ἄξεσθαι ὀϊόμεθ᾽: οὐδὲ ἔοικεν:</l>
<l>ἀλλ᾽ αἰσχυνόμενοι φάτιν ἀνδρῶν ἠδὲ γυναικῶν,</l>
<l>μή ποτέ τις εἴπῃσι κακώτερος ἄλλος Ἀχαιῶν</l>
<l n="325">ἦ πολὺ χείρονες ἄνδρες ἀμύμονος ἀνδρὸς ἄκοιτιν</l>
<l>μνῶνται, οὐδέ τι τόξον ἐΰξοον ἐντανύουσιν:</l>
<l>ἀλλ᾽ ἄλλος τις πτωχὸς ἀνὴρ ἀλαλήμενος ἐλθὼν</l>
<l>ῥηϊδίως ἐτάνυσσε βιόν, διὰ δ᾽ ἧκε σιδήρου.</l>
<l>ὣς ἐρέουσ᾽, ἡμῖν δ᾽ ἂν ἐλέγχεα ταῦτα γένοιτο.</l></q>
<l n="330">τὸν δ᾽ αὖτε προσέειπε περίφρων Πηνελόπεια:</l>
<q direct="unspecified"><l>Εὐρύμαχ᾽, οὔ πως ἔστιν ἐϋκλεῖας κατὰ δῆμον</l>
<l>ἔμμεναι οἳ δὴ οἶκον ἀτιμάζοντες ἔδουσιν</l>
<l>ἀνδρὸς ἀριστῆος: τί δ᾽ ἐλέγχεα ταῦτα τίθεσθε;</l>
<l>οὗτος δὲ ξεῖνος μάλα μὲν μέγας ἠδ᾽ εὐπηγής,</l>
<l n="335">πατρὸς δ᾽ ἐξ ἀγαθοῦ γένος εὔχεται ἔμμεναι υἱός.</l>
<l>ἀλλ᾽ ἄγε οἱ δότε τόξον ἐΰξοον, ὄφρα ἴδωμεν.</l>
<l>ὧδε γὰρ ἐξερέω, τὸ δὲ καὶ τετελεσμένον ἔσται:</l>
<l>εἴ κέ μιν ἐντανύσῃ, δώῃ δέ οἱ εὖχος Ἀπόλλων,</l>
<l>ἕσσω μιν χλαῖνάν τε χιτῶνά τε, εἵματα καλά,</l>
<l n="340">δώσω δ᾽ ὀξὺν ἄκοντα,  κυνῶν ἀλκτῆρα καὶ ἀνδρῶν,</l>
<l>καὶ ξίφος ἄμφηκες: δώσω δ᾽ ὑπὸ ποσσὶ πέδιλα,</l>
<l>πέμψω δ᾽ ὅππη μιν κραδίη θυμός τε κελεύει.</l></q>
<l><milestone unit="para" ed="P" />τὴν δ᾽ αὖ Τηλέμαχος πεπνυμένος ἀντίον ηὔδα:</l>
<q direct="unspecified"><l>μῆτερ ἐμή, τόξον μὲν Ἀχαιῶν οὔ τις ἐμεῖο</l>
<l n="345">κρείσσων,  ᾧ κ᾽ ἐθέλω, δόμεναί τε καὶ ἀρνήσασθαι,</l>
<l>οὔθ᾽ ὅσσοι κραναὴν Ἰθάκην κάτα κοιρανέουσιν,</l>
<l>οὔθ᾽ ὅσσοι νήσοισι πρὸς Ἤλιδος ἱπποβότοιο:</l>
<l>τῶν οὔ τίς μ᾽ ἀέκοντα βιήσεται, αἴ κ᾽ ἐθέλωμι</l>
<l>καὶ καθάπαξ ξείνῳ δόμεναι τάδε τόξα φέρεσθαι.</l>
<l n="350">ἀλλ᾽ εἰς οἶκον ἰοῦσα τὰ σ᾽ αὐτῆς ἔργα κόμιζε,</l>
<l>ἱστόν τ᾽ ἠλακάτην τε, καὶ ἀμφιπόλοισι κέλευε</l>
<l>ἔργον ἐποίχεσθαι: τόξον δ᾽ ἄνδρεσσι μελήσει</l>
<l>πᾶσι, μάλιστα δ᾽ ἐμοί: τοῦ γὰρ κράτος ἔστ᾽ ἐνὶ οἴκῳ.</l></q>
<milestone n="354" unit="card" ed="p" />
<l><milestone unit="para" ed="P" />ἡ μὲν θαμβήσασα πάλιν οἶκόνδε βεβήκει:</l>
<l n="355">παιδὸς γὰρ μῦθον πεπνυμένον ἔνθετο θυμῷ.</l>
<l>ἐς δ᾽ ὑπερῷ᾽ ἀναβᾶσα σὺν ἀμφιπόλοισι γυναιξὶ</l>
<l>κλαῖεν ἔπειτ᾽ Ὀδυσῆα, φίλον πόσιν, ὄφρα οἱ ὕπνον</l>
<l>ἡδὺν ἐπὶ βλεφάροισι βάλε γλαυκῶπις Ἀθήνη.</l>
<l><milestone unit="para" ed="P" />αὐτὰρ ὁ τόξα λαβὼν φέρε καμπύλα δῖος ὑφορβός:</l>
<l n="360">μνηστῆρες δ᾽ ἄρα πάντες ὁμόκλεον ἐν μεγάροισιν:</l>
<l>ὧδε δέ τις εἴπεσκε νέων ὑπερηνορεόντων:</l>
<q direct="unspecified"><l><milestone unit="para" ed="P" />πῆ δὴ καμπύλα τόξα φέρεις, ἀμέγαρτε συβῶτα,</l>
<l>πλαγκτέ; τάχ᾽ αὖ σ᾽ ἐφ᾽ ὕεσσι κύνες ταχέες κατέδονται</l>
<l>οἶον ἀπ᾽ ἀνθρώπων, οὓς ἔτρεφες, εἴ κεν Ἀπόλλων</l>
<l n="365">ἡμῖν ἱλήκῃσι καὶ ἀθάνατοι θεοὶ ἄλλοι.</l></q>
<l><milestone unit="para" ed="P" />ὣς φάσαν, αὐτὰρ, ὁ θῆκε φέρων αὐτῇ ἐνὶ χώρῃ,</l>
<l>δείσας, οὕνεκα πολλοὶ ὁμόκλεον ἐν μεγάροισιν.</l>
<l>Τηλέμαχος δ᾽ ἑτέρωθεν ἀπειλήσας ἐγεγώνει:</l>
<q direct="unspecified"><l><milestone unit="para" ed="P" />ἄττα, πρόσω φέρε τόξα: τάχ᾽ οὐκ εὖ πᾶσι πιθήσεις</l>
<l n="370">μή σε καὶ ὁπλότερός περ ἐὼν ἀγρόνδε δίωμαι,</l>
<l>βάλλων χερμαδίοισι: βίηφι δὲ φέρτερός εἰμι.</l>
<l>αἲ γὰρ πάντων τόσσον, ὅσοι κατὰ δώματ᾽ ἔασι,</l>
<l>μνηστήρων χερσίν τε βίηφί τε φέρτερος εἴην:</l>
<l>τῷ κε τάχα στυγερῶς τιν᾽ ἐγὼ πέμψαιμι νέεσθαι</l>
<l n="375">ἡμετέρου ἐξ οἴκου,  ἐπεὶ κακὰ μηχανόωνται.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἐπ᾽ αὐτῷ ἡδὺ γέλασσαν</l>
<l>μνηστῆρες, καὶ δὴ μέθιεν χαλεποῖο χόλοιο</l>
<l>Τηλεμάχῳ: τὰ δὲ τόξα φέρων ἀνὰ δῶμα συβώτης</l>
<l>ἐν χείρεσσ᾽ Ὀδυσῆϊ δαΐφρονι θῆκε παραστάς.</l>
<l n="380">ἐκ δὲ καλεσσάμενος προσέφη τροφὸν Εὐρύκλειαν:</l>
<q direct="unspecified"><l><milestone unit="para" ed="P" />Τηλέμαχος κέλεταί σε, περίφρων Εὐρύκλεια,</l>
<l>κληῗσαι μεγάροιο θύρας πυκινῶς ἀραρυίας.</l>
<l>ἢν δέ τις ἤ στοναχῆς ἠὲ κτύπου ἔνδον ἀκούσῃ</l>
<l>ἀνδρῶν ἡμετέροισιν ἐν ἕρκεσι, μή τι θύραζε</l>
<l n="385">προβλώσκειν,  ἀλλ᾽ αὐτοῦ ἀκὴν ἔμεναι παρὰ ἔργῳ.</l></q>
<l><milestone unit="para" ed="P" />ὣς ἄρ᾽ ἐφώνησεν, τῇ δ᾽ ἄπτερος ἔπλετο μῦθος,</l>
<l>κλήϊσεν δὲ θύρας μεγάρων εὖ ναιεταόντων.</l>
<l><milestone unit="para" ed="P" />σιγῇ δ᾽ ἐξ οἴκοιο Φιλοίτιος ἆλτο θύραζε,</l>
<l>κλήϊσεν δ᾽ ἄρ᾽ ἔπειτα θύρας εὐερκέος αὐλῆς.</l>
<l n="390">κεῖτο δ᾽ ὑπ᾽ αἰθούσῃ ὅπλον νεὸς ἀμφιελίσσης</l>
<l>βύβλινον, ᾧ ῥ᾽ ἐπέδησε θύρας, ἐς δ᾽ ἤϊεν αὐτός:</l>
<l>ἕζετ᾽ ἔπειτ᾽ ἐπὶ δίφρον ἰών, ἔνθεν περ ἀνέστη,</l>
<l>εἰσορόων Ὀδυσῆα. ὁ δ᾽ ἤδη τόξον ἐνώμα</l>
<l>πάντη ἀναστρωφῶν, πειρώμενος ἔνθα καὶ ἔνθα,</l>
<l n="395">μὴ κέρα ἶπες ἔδοιεν ἀποιχομένοιο ἄνακτος.</l>
<l>ὧδε τις εἴπεσκεν ἰδὼν ἐς πλησίον ἄλλον:</l>
<q direct="unspecified"><l><milestone unit="para" ed="P" />ἦ τις θηητὴρ καὶ ἐπίκλοπος ἔπλετο τόξων:</l>
<l>ἤ ῥά νύ που τοιαῦτα καὶ αὐτῷ οἴκοθι κεῖται</l>
<l>ἢ ὅ γ᾽ ἐφορμᾶται ποιησέμεν, ὡς ἐνὶ χερσὶ</l>
<l n="400">νωμᾷ ἔνθα καὶ ἔνθα κακῶν ἔμπαιος ἀλήτης.</l></q>
<milestone n="401" unit="card" ed="p" />
<l><milestone unit="para" ed="P" />ἄλλος δ᾽ αὖ εἴπεσκε νέων ὑπερηνορεόντων:</l>
<q direct="unspecified"><l>αἲ γὰρ δὴ τοσσοῦτον ὀνήσιος ἀντιάσειεν</l>
<l>ὡς οὗτός ποτε τοῦτο δυνήσεται ἐντανύσασθαι.</l></q>
<l><milestone unit="para" ed="P" />ὣς ἄρ᾽ ἔφαν μνηστῆρες: ἀτὰρ πολύμητις Ὀδυσσεύς,</l>
<l n="405">αὐτίκ᾽ ἐπεὶ μέγα τόξον ἐβάστασε καὶ ἴδε πάντη,</l>
<l>ὡς ὅτ᾽ ἀνὴρ φόρμιγγος ἐπιστάμενος καὶ ἀοιδῆς</l>
<l>ῥηϊδίως ἐτάνυσσε νέῳ περὶ κόλλοπι χορδήν,</l>
<l>ἅψας ἀμφοτέρωθεν ἐϋστρεφὲς ἔντερον οἰός,</l>
<l>ὣς ἄρ᾽ ἄτερ σπουδῆς τάνυσεν μέγα τόξον Ὀδυσσεύς.</l>
<l n="410">δεξιτερῇ ἄρα χειρὶ λαβὼν πειρήσατο νευρῆς:</l>
<l>ἡ δ᾽ ὑπὸ καλὸν ἄεισε, χελιδόνι εἰκέλη αὐδήν.</l>
<l>μνηστῆρσιν δ᾽ ἄρ᾽ ἄχος γένετο μέγα, πᾶσι δ᾽ ἄρα χρὼς</l>
<l>ἐτράπετο: Ζεὺς δὲ μεγάλ᾽ ἔκτυπε σήματα φαίνων:</l>
<l>γήθησέν τ᾽ ἄρ᾽ ἔπειτα πολύτλας δῖος Ὀδυσσεύς.</l>
<l n="415">ὅττι ῥά οἱ τέρας ἧκε Κρόνου πάϊς ἀγκυλομήτεω:</l>
<l>εἵλετο δ᾽ ὠκὺν ὀϊστόν, ὅ οἱ παρέκειτο τραπέζῃ</l>
<l>γυμνός: τοὶ δ᾽ ἄλλοι κοίλης ἔντοσθε φαρέτρης</l>
<l>κείατο, τῶν τάχ᾽ ἔμελλον Ἀχαιοὶ πειρήσεσθαι.</l>
<l>τόν ῥ᾽ ἐπὶ πήχει ἑλὼν ἕλκεν νευρὴν γλυφίδας τε,</l>
<l n="420">αὐτόθεν ἐκ δίφροιο καθήμενος,  ἧκε δ᾽ ὀϊστὸν</l>
<l>ἄντα τιτυσκόμενος, πελέκεων δ᾽ οὐκ ἤμβροτε πάντων</l>
<l>πρώτης στειλειῆς, διὰ δ᾽ ἀμπερὲς ἦλθε θύραζε</l>
<l>ἰὸς χαλκοβαρής: ὁ δὲ Τηλέμαχον προσέειπε:</l>
<q direct="unspecified"><l><milestone unit="para" ed="P" />Τηλέμαχ᾽, οὔ σ᾽ ὁ ξεῖνος ἐνὶ μεγάροισιν ἐλέγχει</l>
<l n="425">ἥμενος,  οὐδέ τι τοῦ σκοποῦ ἤμβροτον οὐδέ τι τόξον</l>
<l>δὴν ἔκαμον τανύων: ἔτι μοι μένος ἔμπεδόν ἐστιν,</l>
<l>οὐχ ὥς με μνηστῆρες ἀτιμάζοντες ὄνονται.</l>
<l>νῦν δ᾽ ὥρη καὶ δόρπον Ἀχαιοῖσιν τετυκέσθαι</l>
<l>ἐν φάει, αὐτὰρ ἔπειτα καὶ ἄλλως ἑψιάασθαι</l>
<l n="430">μολπῇ καὶ φόρμιγγι: τὰ γάρ τ᾽ ἀναθήματα δαιτός.</l></q>
<l><milestone unit="para" ed="P" />ἦ καὶ ἐπ᾽ ὀφρύσι νεῦσεν: ὁ δ᾽ ἀμφέθετο ξίφος ὀξὺ</l>
<l>Τηλέμαχος,  φίλος υἱὸς Ὀδυσσῆος θείοιο,</l>
<l>ἀμφὶ δὲ χεῖρα φίλην βάλεν ἔγχεϊ, ἄγχι δ᾽ ἄρ᾽ αὐτοῦ</l>
<l>πὰρ θρόνον ἑστήκει κεκορυθμένος αἴθοπι χαλκῷ.</l>
</div1></body></text></TEI.2>