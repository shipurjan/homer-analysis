<?xml version="1.0" encoding="utf-8"?>
<TEI.2><text><body><div1 n="11" type="Book" org="uniform" sample="complete">
<milestone n="1" unit="card" ed="p" />
<q direct="unspecified"><l>αὐτὰρ ἐπεί ῥ᾽ ἐπὶ νῆα κατήλθομεν ἠδὲ θάλασσαν,</l>
<l>νῆα μὲν ἂρ πάμπρωτον ἐρύσσαμεν εἰς ἅλα δῖαν,</l>
<l>ἐν δ᾽ ἱστὸν τιθέμεσθα καὶ ἱστία νηὶ μελαίνῃ,</l>
<l>ἐν δὲ τὰ μῆλα λαβόντες ἐβήσαμεν, ἂν δὲ καὶ αὐτοὶ</l>
<l n="5">βαίνομεν ἀχνύμενοι θαλερὸν κατὰ δάκρυ χέοντες.</l>
<l>ἡμῖν δ᾽ αὖ κατόπισθε νεὸς κυανοπρῴροιο</l>
<l>ἴκμενον οὖρον ἵει πλησίστιον, ἐσθλὸν ἑταῖρον,</l>
<l>Κίρκη εὐπλόκαμος, δεινὴ θεὸς αὐδήεσσα.</l>
<l>ἡμεῖς δ᾽ ὅπλα ἕκαστα πονησάμενοι κατὰ νῆα</l>
<l n="10">ἥμεθα: τὴν δ᾽ ἄνεμός τε κυβερνήτης τ᾽ ἴθυνε.</l>
<l>τῆς δὲ πανημερίης τέταθ᾽ ἱστία ποντοπορούσης:</l>
<l>δύσετό τ᾽ ἠέλιος σκιόωντό τε πᾶσαι ἀγυιαί.</l>
<l><milestone unit="para" ed="P" />ἡ δ᾽ ἐς πείραθ᾽ ἵκανε βαθυρρόου Ὠκεανοῖο.</l>
<l>ἔνθα δὲ Κιμμερίων ἀνδρῶν δῆμός τε πόλις τε,</l>
<l n="15">ἠέρι καὶ νεφέλῃ κεκαλυμμένοι: οὐδέ ποτ᾽ αὐτοὺς</l>
<l>ἠέλιος φαέθων καταδέρκεται ἀκτίνεσσιν,</l>
<l>οὔθ᾽ ὁπότ᾽ ἂν στείχῃσι πρὸς οὐρανὸν ἀστερόεντα,</l>
<l>οὔθ᾽ ὅτ᾽ ἂν ἂψ ἐπὶ γαῖαν ἀπ᾽ οὐρανόθεν προτράπηται,</l>
<l>ἀλλ᾽ ἐπὶ νὺξ ὀλοὴ τέταται δειλοῖσι βροτοῖσι.</l>
<l n="20">νῆα μὲν ἔνθ᾽ ἐλθόντες ἐκέλσαμεν,  ἐκ δὲ τὰ μῆλα</l>
<l>εἱλόμεθ᾽: αὐτοὶ δ᾽ αὖτε παρὰ ῥόον Ὠκεανοῖο</l>
<l>ᾔομεν, ὄφρ᾽ ἐς χῶρον ἀφικόμεθ᾽, ὃν φράσε Κίρκη.</l>
<l><milestone unit="para" ed="P" />ἔνθ᾽ ἱερήια μὲν Περιμήδης Εὐρύλοχός τε</l>
<l>ἔσχον: ἐγὼ δ᾽ ἄορ ὀξὺ ἐρυσσάμενος παρὰ μηροῦ</l>
<l n="25">βόθρον ὄρυξ᾽ ὅσσον τε πυγούσιον ἔνθα καὶ ἔνθα,</l>
<l>ἀμφ᾽ αὐτῷ δὲ χοὴν χεόμην πᾶσιν νεκύεσσι,</l>
<l>πρῶτα μελικρήτῳ, μετέπειτα δὲ ἡδέι οἴνῳ,</l>
<l>τὸ τρίτον αὖθ᾽ ὕδατι: ἐπὶ δ᾽ ἄλφιτα λευκὰ πάλυνον.</l>
<l>πολλὰ δὲ γουνούμην νεκύων ἀμενηνὰ κάρηνα,</l>
<l n="30">ἐλθὼν εἰς Ἰθάκην στεῖραν βοῦν,  ἥ τις ἀρίστη,</l>
<l>ῥέξειν ἐν μεγάροισι πυρήν τ᾽ ἐμπλησέμεν ἐσθλῶν,</l>
<l>Τειρεσίῃ δ᾽ ἀπάνευθεν ὄιν ἱερευσέμεν οἴῳ</l>
<l>παμμέλαν᾽, ὃς μήλοισι μεταπρέπει ἡμετέροισι.</l>
<l>τοὺς δ᾽ ἐπεὶ εὐχωλῇσι λιτῇσί τε, ἔθνεα νεκρῶν,</l>
<l n="35">ἐλλισάμην,  τὰ δὲ μῆλα λαβὼν ἀπεδειροτόμησα</l>
<l>ἐς βόθρον, ῥέε δ᾽ αἷμα κελαινεφές: αἱ δ᾽ ἀγέροντο</l>
<l>ψυχαὶ ὑπὲξ Ἐρέβευς νεκύων κατατεθνηώτων.</l>
<l>νύμφαι τ᾽ ἠίθεοί τε πολύτλητοί τε γέροντες</l>
<l>παρθενικαί τ᾽ ἀταλαὶ νεοπενθέα θυμὸν ἔχουσαι,</l>
<l n="40">πολλοὶ δ᾽ οὐτάμενοι χαλκήρεσιν ἐγχείῃσιν,</l>
<l>ἄνδρες ἀρηίφατοι βεβροτωμένα τεύχε᾽ ἔχοντες:</l>
<l>οἳ πολλοὶ περὶ βόθρον ἐφοίτων ἄλλοθεν ἄλλος</l>
<l>θεσπεσίῃ ἰαχῇ: ἐμὲ δὲ χλωρὸν δέος ᾕρει.</l>
<l>δὴ τότ᾽ ἔπειθ᾽ ἑτάροισιν ἐποτρύνας ἐκέλευσα</l>
<l n="45">μῆλα,  τὰ δὴ κατέκειτ᾽ ἐσφαγμένα νηλέι χαλκῷ,</l>
<l>δείραντας κατακῆαι, ἐπεύξασθαι δὲ θεοῖσιν,</l>
<l>ἰφθίμῳ τ᾽ Ἀΐδῃ καὶ ἐπαινῇ Περσεφονείῃ:</l>
<l>αὐτὸς δὲ ξίφος ὀξὺ ἐρυσσάμενος παρὰ μηροῦ</l>
<l>ἥμην, οὐδ᾽ εἴων νεκύων ἀμενηνὰ κάρηνα</l>
<l n="50">αἵματος ἆσσον ἴμεν,  πρὶν Τειρεσίαο πυθέσθαι.</l>
<milestone n="51" unit="card" ed="p" />
<l><milestone unit="para" ed="P" />πρώτη δὲ ψυχὴ Ἐλπήνορος ἦλθεν ἑταίρου:</l>
<l>οὐ γάρ πω ἐτέθαπτο ὑπὸ χθονὸς εὐρυοδείης:</l>
<l>σῶμα γὰρ ἐν Κίρκης μεγάρῳ κατελείπομεν ἡμεῖς</l>
<l>ἄκλαυτον καὶ ἄθαπτον, ἐπεὶ πόνος ἄλλος ἔπειγε.</l>
<l n="55">τὸν μὲν ἐγὼ δάκρυσα ἰδὼν ἐλέησά τε θυμῷ,</l>
<l>καί μιν φωνήσας ἔπεα πτερόεντα προσηύδων:</l>
<q direct="unspecified"><l><milestone unit="para" ed="P" />Ἐλπῆνορ, πῶς ἦλθες ὑπὸ ζόφον ἠερόεντα;</l>
<l>ἔφθης πεζὸς ἰὼν ἢ ἐγὼ σὺν νηὶ μελαίνῃ.</l></q>
<l><milestone unit="para" ed="P" />ὣς ἐφάμην, ὁ δέ μ᾽ οἰμώξας ἠμείβετο μύθῳ:</l>
<q direct="unspecified"><l n="60">διογενὲς Λαερτιάδη,  πολυμήχαν᾽ Ὀδυσσεῦ,</l>
<l>ἆσέ με δαίμονος αἶσα κακὴ καὶ ἀθέσφατος οἶνος.</l>
<l>Κίρκης δ᾽ ἐν μεγάρῳ καταλέγμενος οὐκ ἐνόησα</l>
<l>ἄψορρον καταβῆναι ἰὼν ἐς κλίμακα μακρήν,</l>
<l>ἀλλὰ καταντικρὺ τέγεος πέσον: ἐκ δέ μοι αὐχὴν</l>
<l n="65">ἀστραγάλων ἐάγη,  ψυχὴ δ᾽ Ἄϊδόσδε κατῆλθε.</l>
<l>νῦν δέ σε τῶν ὄπιθεν γουνάζομαι, οὐ παρεόντων,</l>
<l>πρός τ᾽ ἀλόχου καὶ πατρός, ὅ σ᾽ ἔτρεφε τυτθὸν ἐόντα,</l>
<l>Τηλεμάχου θ᾽, ὃν μοῦνον ἐνὶ μεγάροισιν ἔλειπες:</l>
<l>οἶδα γὰρ ὡς ἐνθένδε κιὼν δόμου ἐξ Ἀίδαο</l>
<l n="70">νῆσον ἐς Αἰαίην σχήσεις ἐυεργέα νῆα:</l>
<l>ἔνθα σ᾽ ἔπειτα, ἄναξ, κέλομαι μνήσασθαι ἐμεῖο.</l>
<l>μή μ᾽ ἄκλαυτον ἄθαπτον ἰὼν ὄπιθεν καταλείπειν</l>
<l>νοσφισθείς, μή τοί τι θεῶν μήνιμα γένωμαι,</l>
<l>ἀλλά με κακκῆαι σὺν τεύχεσιν, ἅσσα μοι ἔστιν,</l>
<l n="75">σῆμά τέ μοι χεῦαι πολιῆς ἐπὶ θινὶ θαλάσσης,</l>
<l>ἀνδρὸς δυστήνοιο καὶ ἐσσομένοισι πυθέσθαι.</l>
<l>ταῦτά τέ μοι τελέσαι πῆξαί τ᾽ ἐπὶ τύμβῳ ἐρετμόν,</l>
<l>τῷ καὶ ζωὸς ἔρεσσον ἐὼν μετ᾽ ἐμοῖς ἑτάροισιν.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l n="80">ταῦτά τοι,  ὦ δύστηνε, τελευτήσω τε καὶ ἔρξω.</l></q>
<l><milestone unit="para" ed="P" />νῶι μὲν ὣς ἐπέεσσιν ἀμειβομένω στυγεροῖσιν</l>
<l>ἥμεθ᾽, ἐγὼ μὲν ἄνευθεν ἐφ᾽ αἵματι φάσγανον ἴσχων,</l>
<l>εἴδωλον δ᾽ ἑτέρωθεν ἑταίρου πόλλ᾽ ἀγόρευεν:</l>
<l><milestone unit="para" ed="P" />ἦλθε δ᾽ ἐπὶ ψυχὴ μητρὸς κατατεθνηυίης,</l>
<l n="85">Αὐτολύκου θυγάτηρ μεγαλήτορος Ἀντίκλεια,</l>
<l>τὴν ζωὴν κατέλειπον ἰὼν εἰς Ἴλιον ἱρήν.</l>
<l>τὴν μὲν ἐγὼ δάκρυσα ἰδὼν ἐλέησά τε θυμῷ:</l>
<l>ἀλλ᾽ οὐδ᾽ ὣς εἴων προτέρην, πυκινόν περ ἀχεύων,</l>
<l>αἵματος ἆσσον ἴμεν, πρὶν Τειρεσίαο πυθέσθαι.</l>
<l n="90"><milestone unit="para" ed="P" />ἦλθε δ᾽ ἐπὶ ψυχὴ Θηβαίου Τειρεσίαο</l>
<l>χρύσεον σκῆπτρον ἔχων, ἐμὲ δ᾽ ἔγνω καὶ προσέειπεν:</l>
<q direct="unspecified"><l>διογενὲς Λαερτιάδη, πολυμήχαν᾽ Ὀδυσσεῦ,</l>
<l>τίπτ᾽ αὖτ᾽, ὦ δύστηνε, λιπὼν φάος ἠελίοιο</l>
<l>ἤλυθες, ὄφρα ἴδῃ νέκυας καὶ ἀτερπέα χῶρον;</l>
<l n="95">ἀλλ᾽ ἀποχάζεο βόθρου,  ἄπισχε δὲ φάσγανον ὀξύ,</l>
<l>αἵματος ὄφρα πίω καί τοι νημερτέα εἴπω.</l></q>
<milestone n="97" unit="card" ed="p" />
<l><milestone unit="para" ed="P" />ὣς φάτ᾽, ἐγὼ δ᾽ ἀναχασσάμενος ξίφος ἀργυρόηλον</l>
<l>κουλεῷ ἐγκατέπηξ᾽. ὁ δ᾽ ἐπεὶ πίεν αἷμα κελαινόν,</l>
<l>καὶ τότε δή μ᾽ ἐπέεσσι προσηύδα μάντις ἀμύμων:</l>
<q direct="unspecified"><l n="100"><milestone unit="para" ed="P" />νόστον δίζηαι μελιηδέα,  φαίδιμ᾽ Ὀδυσσεῦ:</l>
<l>τὸν δέ τοι ἀργαλέον θήσει θεός: οὐ γὰρ ὀίω</l>
<l>λήσειν ἐννοσίγαιον, ὅ τοι κότον ἔνθετο θυμῷ</l>
<l>χωόμενος ὅτι οἱ υἱὸν φίλον ἐξαλάωσας.</l>
<l>ἀλλ᾽ ἔτι μέν κε καὶ ὣς κακά περ πάσχοντες ἵκοισθε,</l>
<l n="105">αἴ κ᾽ ἐθέλῃς σὸν θυμὸν ἐρυκακέειν καὶ ἑταίρων,</l>
<l>ὁππότε κε πρῶτον πελάσῃς ἐυεργέα νῆα</l>
<l>Θρινακίῃ νήσῳ, προφυγὼν ἰοειδέα πόντον,</l>
<l>βοσκομένας δ᾽ εὕρητε βόας καὶ ἴφια μῆλα</l>
<l>Ἠελίου, ὃς πάντ᾽ ἐφορᾷ καὶ πάντ᾽ ἐπακούει.</l>
<l n="110">τὰς εἰ μέν κ᾽ ἀσινέας ἐάᾳς νόστου τε μέδηαι,</l>
<l>καί κεν ἔτ᾽ εἰς Ἰθάκην κακά περ πάσχοντες ἵκοισθε:</l>
<l>εἰ δέ κε σίνηαι, τότε τοι τεκμαίρομ᾽ ὄλεθρον,</l>
<l>νηί τε καὶ ἑτάροις. αὐτὸς δ᾽ εἴ πέρ κεν ἀλύξῃς,</l>
<l>ὀψὲ κακῶς νεῖαι, ὀλέσας ἄπο πάντας ἑταίρους,</l>
<l n="115">νηὸς ἐπ᾽ ἀλλοτρίης: δήεις δ᾽ ἐν πήματα οἴκῳ,</l>
<l>ἄνδρας ὑπερφιάλους, οἵ τοι βίοτον κατέδουσι</l>
<l>μνώμενοι ἀντιθέην ἄλοχον καὶ ἕδνα διδόντες.</l>
<l>ἀλλ᾽ ἦ τοι κείνων γε βίας ἀποτίσεαι ἐλθών:</l>
<l>αὐτὰρ ἐπὴν μνηστῆρας ἐνὶ μεγάροισι τεοῖσι</l>
<l n="120">κτείνῃς ἠὲ δόλῳ ἢ ἀμφαδὸν ὀξέι χαλκῷ,</l>
<l>ἔρχεσθαι δὴ ἔπειτα λαβὼν ἐυῆρες ἐρετμόν,</l>
<l>εἰς ὅ κε τοὺς ἀφίκηαι οἳ οὐκ ἴσασι θάλασσαν</l>
<l>ἀνέρες, οὐδέ θ᾽ ἅλεσσι μεμιγμένον εἶδαρ ἔδουσιν:</l>
<l>οὐδ᾽ ἄρα τοί γ᾽ ἴσασι νέας φοινικοπαρῄους</l>
<l n="125">οὐδ᾽ ἐυήρε᾽ ἐρετμά,  τά τε πτερὰ νηυσὶ πέλονται.</l>
<l>σῆμα δέ τοι ἐρέω μάλ᾽ ἀριφραδές, οὐδέ σε λήσει:</l>
<l>ὁππότε κεν δή τοι συμβλήμενος ἄλλος ὁδίτης</l>
<l>φήῃ ἀθηρηλοιγὸν ἔχειν ἀνὰ φαιδίμῳ ὤμῳ,</l>
<l>καὶ τότε δὴ γαίῃ πήξας ἐυῆρες ἐρετμόν,</l>
<l n="130">ῥέξας ἱερὰ καλὰ Ποσειδάωνι ἄνακτι,</l>
<l>ἀρνειὸν ταῦρόν τε συῶν τ᾽ ἐπιβήτορα κάπρον,</l>
<l>οἴκαδ᾽ ἀποστείχειν ἔρδειν θ᾽ ἱερᾶς ἑκατόμβας</l>
<l>ἀθανάτοισι θεοῖσι, τοὶ οὐρανὸν εὐρὺν ἔχουσι,</l>
<l>πᾶσι μάλ᾽ ἑξείης. θάνατος δέ τοι ἐξ ἁλὸς αὐτῷ</l>
<l n="135">ἀβληχρὸς μάλα τοῖος ἐλεύσεται,  ὅς κέ σε πέφνῃ</l>
<l>γήραι ὕπο λιπαρῷ ἀρημένον: ἀμφὶ δὲ λαοὶ</l>
<l>ὄλβιοι ἔσσονται. τὰ δέ τοι νημερτέα εἴρω.</l></q>
<milestone n="138" unit="card" ed="p" />
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>Τειρεσίη, τὰ μὲν ἄρ που ἐπέκλωσαν θεοὶ αὐτοί.</l>
<l n="140">ἀλλ᾽ ἄγε μοι τόδε εἰπὲ καὶ ἀτρεκέως κατάλεξον:</l>
<l>μητρὸς τήνδ᾽ ὁρόω ψυχὴν κατατεθνηυίης:</l>
<l>ἡ δ᾽ ἀκέουσ᾽ ἧσται σχεδὸν αἵματος, οὐδ᾽ ἑὸν υἱὸν</l>
<l>ἔτλη ἐσάντα ἰδεῖν οὐδὲ προτιμυθήσασθαι.</l>
<l>εἰπέ, ἄναξ, πῶς κέν με ἀναγνοίη τὸν ἐόντα;</l></q>
<l n="145"><milestone unit="para" ed="P" />ὣς ἐφάμην, ὁ δέ μ᾽ αὐτίκ᾽ ἀμειβόμενος προσέειπεν:</l>
<q direct="unspecified"><l>ῥηΐδιόν τοι ἔπος ἐρέω καὶ ἐπὶ φρεσὶ θήσω.</l>
<l>ὅν τινα μέν κεν ἐᾷς νεκύων κατατεθνηώτων</l>
<l>αἵματος ἆσσον ἴμεν, ὁ δέ τοι νημερτὲς ἐνίψει:</l>
<l>ᾧ δέ κ᾽ ἐπιφθονέῃς, ὁ δέ τοι πάλιν εἶσιν ὀπίσσω.</l></q>
<l n="150"><milestone unit="para" ed="P" />ὣς φαμένη ψυχὴ μὲν ἔβη δόμον Ἄϊδος εἴσω</l>
<l>Τειρεσίαο ἄνακτος, ἐπεὶ κατὰ θέσφατ᾽ ἔλεξεν:</l>
<l>αὐτὰρ ἐγὼν αὐτοῦ μένον ἔμπεδον, ὄφρ᾽ ἐπὶ μήτηρ</l>
<l>ἤλυθε καὶ πίεν αἷμα κελαινεφές: αὐτίκα δ᾽ ἔγνω,</l>
<l>καί μ᾽ ὀλοφυρομένη ἔπεα πτερόεντα προσηύδα:</l>
<q direct="unspecified"><l n="155"><milestone unit="para" ed="P" />τέκνον ἐμόν,  πῶς ἦλθες ὑπὸ ζόφον ἠερόεντα</l>
<l>ζωὸς ἐών; χαλεπὸν δὲ τάδε ζωοῖσιν ὁρᾶσθαι.</l>
<l>μέσσῳ γὰρ μεγάλοι ποταμοὶ καὶ δεινὰ ῥέεθρα,</l>
<l>Ὠκεανὸς μὲν πρῶτα, τὸν οὔ πως ἔστι περῆσαι</l>
<l>πεζὸν ἐόντ᾽, ἢν μή τις ἔχῃ ἐυεργέα νῆα.</l>
<l n="160">ἦ νῦν δὴ Τροίηθεν ἀλώμενος ἐνθάδ᾽ ἱκάνεις</l>
<l>νηί τε καὶ ἑτάροισι πολὺν χρόνον; οὐδέ πω ἦλθες</l>
<l>εἰς Ἰθάκην, οὐδ᾽ εἶδες ἐνὶ μεγάροισι γυναῖκα;</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>μῆτερ ἐμή, χρειώ με κατήγαγεν εἰς Ἀίδαο</l>
<l n="165">ψυχῇ χρησόμενον Θηβαίου Τειρεσίαο:</l>
<l>οὐ γάρ πω σχεδὸν ἦλθον Ἀχαιΐδος, οὐδέ πω ἁμῆς</l>
<l>γῆς ἐπέβην, ἀλλ᾽ αἰὲν ἔχων ἀλάλημαι ὀιζύν,</l>
<l>ἐξ οὗ τὰ πρώτισθ᾽ ἑπόμην Ἀγαμέμνονι δίῳ</l>
<l>Ἴλιον εἰς ἐύπωλον, ἵνα Τρώεσσι μαχοίμην.</l>
<l n="170">ἀλλ᾽ ἄγε μοι τόδε εἰπὲ καὶ ἀτρεκέως κατάλεξον:</l>
<l>τίς νύ σε κὴρ ἐδάμασσε τανηλεγέος θανάτοιο;</l>
<l>ἦ δολιχὴ νοῦσος, ἦ Ἄρτεμις ἰοχέαιρα</l>
<l>οἷς ἀγανοῖς βελέεσσιν ἐποιχομένη κατέπεφνεν;</l>
<l>εἰπὲ δέ μοι πατρός τε καὶ υἱέος, ὃν κατέλειπον,</l>
<l n="175">ἢ ἔτι πὰρ κείνοισιν ἐμὸν γέρας,  ἦέ τις ἤδη</l>
<l>ἀνδρῶν ἄλλος ἔχει, ἐμὲ δ᾽ οὐκέτι φασὶ νέεσθαι.</l>
<l>εἰπὲ δέ μοι μνηστῆς ἀλόχου βουλήν τε νόον τε,</l>
<l>ἠὲ μένει παρὰ παιδὶ καὶ ἔμπεδα πάντα φυλάσσει</l>
<l>ἦ ἤδη μιν ἔγημεν Ἀχαιῶν ὅς τις ἄριστος.</l></q>
<milestone n="180" unit="card" ed="p" />
<l n="180"><milestone unit="para" ed="P" />ὣς ἐφάμην,  ἡ δ᾽ αὐτίκ᾽ ἀμείβετο πότνια μήτηρ:</l>
<q direct="unspecified"><l>καὶ λίην κείνη γε μένει τετληότι θυμῷ</l>
<l>σοῖσιν ἐνὶ μεγάροισιν: ὀιζυραὶ δέ οἱ αἰεὶ</l>
<l>φθίνουσιν νύκτες τε καὶ ἤματα δάκρυ χεούσῃ.</l>
<l>σὸν δ᾽ οὔ πώ τις ἔχει καλὸν γέρας, ἀλλὰ ἕκηλος</l>
<l n="185">Τηλέμαχος τεμένεα νέμεται καὶ δαῖτας ἐίσας</l>
<l>δαίνυται, ἃς ἐπέοικε δικασπόλον ἄνδρ᾽ ἀλεγύνειν:</l>
<l>πάντες γὰρ καλέουσι. πατὴρ δὲ σὸς αὐτόθι μίμνει</l>
<l>ἀγρῷ, οὐδὲ πόλινδε κατέρχεται. οὐδέ οἱ εὐναὶ</l>
<l>δέμνια καὶ χλαῖναι καὶ ῥήγεα σιγαλόεντα,</l>
<l n="190">ἀλλ᾽ ὅ γε χεῖμα μὲν εὕδει ὅθι δμῶες ἐνὶ οἴκῳ,</l>
<l>ἐν κόνι ἄγχι πυρός, κακὰ δὲ χροῒ εἵματα εἷται:</l>
<l>αὐτὰρ ἐπὴν ἔλθῃσι θέρος τεθαλυῖά τ᾽ ὀπώρη,</l>
<l>πάντῃ οἱ κατὰ γουνὸν ἀλωῆς οἰνοπέδοιο</l>
<l>φύλλων κεκλιμένων χθαμαλαὶ βεβλήαται εὐναί.</l>
<l n="195">ἔνθ᾽ ὅ γε κεῖτ᾽ ἀχέων,  μέγα δὲ φρεσὶ πένθος ἀέξει</l>
<l>σὸν νόστον ποθέων, χαλεπὸν δ᾽ ἐπὶ γῆρας ἱκάνει.</l>
<l>οὕτω γὰρ καὶ ἐγὼν ὀλόμην καὶ πότμον ἐπέσπον:</l>
<l>οὔτ᾽ ἐμέ γ᾽ ἐν μεγάροισιν ἐύσκοπος ἰοχέαιρα</l>
<l>οἷς ἀγανοῖς βελέεσσιν ἐποιχομένη κατέπεφνεν,</l>
<l n="200">οὔτε τις οὖν μοι νοῦσος ἐπήλυθεν,  ἥ τε μάλιστα</l>
<l>τηκεδόνι στυγερῇ μελέων ἐξείλετο θυμόν:</l>
<l>ἀλλά με σός τε πόθος σά τε μήδεα, φαίδιμ᾽ Ὀδυσσεῦ,</l>
<l>σή τ᾽ ἀγανοφροσύνη μελιηδέα θυμὸν ἀπηύρα.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ γ᾽ ἔθελον φρεσὶ μερμηρίξας</l>
<l n="205">μητρὸς ἐμῆς ψυχὴν ἑλέειν κατατεθνηυίης.</l>
<l>τρὶς μὲν ἐφωρμήθην, ἑλέειν τέ με θυμὸς ἀνώγει,</l>
<l>τρὶς δέ μοι ἐκ χειρῶν σκιῇ εἴκελον ἢ καὶ ὀνείρῳ</l>
<l>ἔπτατ᾽. ἐμοὶ δ᾽ ἄχος ὀξὺ γενέσκετο κηρόθι μᾶλλον,</l>
<l>καί μιν φωνήσας ἔπεα πτερόεντα προσηύδων:</l>
<q direct="unspecified"><l n="210"><milestone unit="para" ed="P" />μῆτερ ἐμή,  τί νύ μ᾽ οὐ μίμνεις ἑλέειν μεμαῶτα,</l>
<l>ὄφρα καὶ εἰν Ἀίδαο φίλας περὶ χεῖρε βαλόντε</l>
<l>ἀμφοτέρω κρυεροῖο τεταρπώμεσθα γόοιο;</l>
<l>ἦ τί μοι εἴδωλον τόδ᾽ ἀγαυὴ Περσεφόνεια</l>
<l>ὤτρυν᾽, ὄφρ᾽ ἔτι μᾶλλον ὀδυρόμενος στεναχίζω;</l></q>
<l n="215"><milestone unit="para" ed="P" />ὣς ἐφάμην,  ἡ δ᾽ αὐτίκ᾽ ἀμείβετο πότνια μήτηρ:</l>
<q direct="unspecified"><l>ὤ μοι, τέκνον ἐμόν, περὶ πάντων κάμμορε φωτῶν,</l>
<l>οὔ τί σε Περσεφόνεια Διὸς θυγάτηρ ἀπαφίσκει,</l>
<l>ἀλλ᾽ αὕτη δίκη ἐστὶ βροτῶν, ὅτε τίς κε θάνῃσιν:</l>
<l>οὐ γὰρ ἔτι σάρκας τε καὶ ὀστέα ἶνες ἔχουσιν,</l>
<l n="220">ἀλλὰ τὰ μέν τε πυρὸς κρατερὸν μένος αἰθομένοιο</l>
<l>δαμνᾷ, ἐπεί κε πρῶτα λίπῃ λεύκ᾽ ὀστέα θυμός,</l>
<l>ψυχὴ δ᾽ ἠύτ᾽ ὄνειρος ἀποπταμένη πεπότηται.</l>
<l>ἀλλὰ φόωσδε τάχιστα λιλαίεο: ταῦτα δὲ πάντα</l>
<l>ἴσθ᾽, ἵνα καὶ μετόπισθε τεῇ εἴπῃσθα γυναικί.</l></q>
<milestone n="225" unit="card" ed="p" />
<l n="225"><milestone unit="para" ed="P" />νῶι μὲν ὣς ἐπέεσσιν ἀμειβόμεθ᾽,  αἱ δὲ γυναῖκες</l>
<l>ἤλυθον, ὤτρυνεν γὰρ ἀγαυὴ Περσεφόνεια,</l>
<l>ὅσσαι ἀριστήων ἄλοχοι ἔσαν ἠδὲ θύγατρες.</l>
<l>αἱ δ᾽ ἀμφ᾽ αἷμα κελαινὸν ἀολλέες ἠγερέθοντο,</l>
<l>αὐτὰρ ἐγὼ βούλευον ὅπως ἐρέοιμι ἑκάστην.</l>
<l n="230">ἥδε δέ μοι κατὰ θυμὸν ἀρίστη φαίνετο βουλή:</l>
<l>σπασσάμενος τανύηκες ἄορ παχέος παρὰ μηροῦ</l>
<l>οὐκ εἴων πίνειν ἅμα πάσας αἷμα κελαινόν.</l>
<l>αἱ δὲ προμνηστῖναι ἐπήισαν, ἠδὲ ἑκάστη</l>
<l>ὃν γόνον ἐξαγόρευεν: ἐγὼ δ᾽ ἐρέεινον ἁπάσας.</l>
<l n="235"><milestone unit="para" ed="P" />ἔνθ᾽ ἦ τοι πρώτην Τυρὼ ἴδον εὐπατέρειαν,</l>
<l>ἣ φάτο Σαλμωνῆος ἀμύμονος ἔκγονος εἶναι,</l>
<l>φῆ δὲ Κρηθῆος γυνὴ ἔμμεναι Αἰολίδαο:</l>
<l>ἣ ποταμοῦ ἠράσσατ᾽ Ἐνιπῆος θείοιο,</l>
<l>ὃς πολὺ κάλλιστος ποταμῶν ἐπὶ γαῖαν ἵησι,</l>
<l n="240">καί ῥ᾽ ἐπ᾽ Ἐνιπῆος πωλέσκετο καλὰ ῥέεθρα.</l>
<l>τῷ δ᾽ ἄρα εἰσάμενος γαιήοχος ἐννοσίγαιος</l>
<l>ἐν προχοῇς ποταμοῦ παρελέξατο δινήεντος:</l>
<l>πορφύρεον δ᾽ ἄρα κῦμα περιστάθη, οὔρεϊ ἶσον,</l>
<l>κυρτωθέν, κρύψεν δὲ θεὸν θνητήν τε γυναῖκα.</l>
<l n="245">λῦσε δὲ παρθενίην ζώνην,  κατὰ δ᾽ ὕπνον ἔχευεν.</l>
<l>αὐτὰρ ἐπεί ῥ᾽ ἐτέλεσσε θεὸς φιλοτήσια ἔργα,</l>
<l>ἔν τ᾽ ἄρα οἱ φῦ χειρί, ἔπος τ᾽ ἔφατ᾽ ἔκ τ᾽ ὀνόμαζε:</l>
<q direct="unspecified"><l><milestone unit="para" ed="P" />χαῖρε, γύναι, φιλότητι: περιπλομένου δ᾽ ἐνιαυτοῦ</l>
<l>τέξεις ἀγλαὰ τέκνα, ἐπεὶ οὐκ ἀποφώλιοι εὐναὶ</l>
<l n="250">ἀθανάτων: σὺ δὲ τοὺς κομέειν ἀτιταλλέμεναί τε.</l>
<l>νῦν δ᾽ ἔρχευ πρὸς δῶμα, καὶ ἴσχεο μηδ᾽ ὀνομήνῃς:</l>
<l>αὐτὰρ ἐγώ τοί εἰμι Ποσειδάων ἐνοσίχθων.</l></q>
<l><milestone unit="para" ed="P" />ὣς εἰπὼν ὑπὸ πόντον ἐδύσετο κυμαίνοντα.</l>
<l>ἡ δ᾽ ὑποκυσαμένη Πελίην τέκε καὶ Νηλῆα,</l>
<l n="255">τὼ κρατερὼ θεράποντε Διὸς μεγάλοιο γενέσθην</l>
<l>ἀμφοτέρω: Πελίης μὲν ἐν εὐρυχόρῳ Ἰαωλκῷ</l>
<l>ναῖε πολύρρηνος, ὁ δ᾽ ἄρ᾽ ἐν Πύλῳ ἠμαθόεντι.</l>
<l>τοὺς δ᾽ ἑτέρους Κρηθῆι τέκεν βασίλεια γυναικῶν,</l>
<l>Αἴσονά τ᾽ ἠδὲ Φέρητ᾽ Ἀμυθάονά θ᾽ ἱππιοχάρμην.</l>
<l n="260"><milestone unit="para" ed="P" />τὴν δὲ μετ᾽ Ἀντιόπην ἴδον,  Ἀσωποῖο θύγατρα,</l>
<l>ἣ δὴ καὶ Διὸς εὔχετ᾽ ἐν ἀγκοίνῃσιν ἰαῦσαι,</l>
<l>καί ῥ᾽ ἔτεκεν δύο παῖδ᾽, Ἀμφίονά τε Ζῆθόν τε,</l>
<l>οἳ πρῶτοι Θήβης ἕδος ἔκτισαν ἑπταπύλοιο,</l>
<l>πύργωσάν τ᾽, ἐπεὶ οὐ μὲν ἀπύργωτόν γ᾽ ἐδύναντο</l>
<l n="265">ναιέμεν εὐρύχορον Θήβην,  κρατερώ περ ἐόντε.</l>
<l><milestone unit="para" ed="P" />τὴν δὲ μετ᾽ Ἀλκμήνην ἴδον, Ἀμφιτρύωνος ἄκοιτιν,</l>
<l>ἥ ῥ᾽ Ἡρακλῆα θρασυμέμνονα θυμολέοντα</l>
<l>γείνατ᾽ ἐν ἀγκοίνῃσι Διὸς μεγάλοιο μιγεῖσα:</l>
<l>καὶ Μεγάρην, Κρείοντος ὑπερθύμοιο θύγατρα,</l>
<l n="270">τὴν ἔχεν Ἀμφιτρύωνος υἱὸς μένος αἰὲν ἀτειρής.</l>
<milestone n="271" unit="card" ed="p" />
<l><milestone unit="para" ed="P" />μητέρα τ᾽ Οἰδιπόδαο ἴδον, καλὴν Ἐπικάστην,</l>
<l>ἣ μέγα ἔργον ἔρεξεν ἀιδρείῃσι νόοιο</l>
<l>γημαμένη ᾧ υἷι: ὁ δ᾽ ὃν πατέρ᾽ ἐξεναρίξας</l>
<l>γῆμεν: ἄφαρ δ᾽ ἀνάπυστα θεοὶ θέσαν ἀνθρώποισιν.</l>
<l n="275">ἀλλ᾽ ὁ μὲν ἐν Θήβῃ πολυηράτῳ ἄλγεα πάσχων</l>
<l>Καδμείων ἤνασσε θεῶν ὀλοὰς διὰ βουλάς:</l>
<l>ἡ δ᾽ ἔβη εἰς Ἀίδαο πυλάρταο κρατεροῖο,</l>
<l>ἁψαμένη βρόχον αἰπὺν ἀφ᾽ ὑψηλοῖο μελάθρου,</l>
<l>ᾧ ἄχεϊ σχομένη: τῷ δ᾽ ἄλγεα κάλλιπ᾽ ὀπίσσω</l>
<l n="280">πολλὰ μάλ᾽,  ὅσσα τε μητρὸς Ἐρινύες ἐκτελέουσιν.</l>
<l><milestone unit="para" ed="P" />καὶ Χλῶριν εἶδον περικαλλέα, τήν ποτε Νηλεὺς</l>
<l>γῆμεν ἑὸν διὰ κάλλος, ἐπεὶ πόρε μυρία ἕδνα,</l>
<l>ὁπλοτάτην κούρην Ἀμφίονος Ἰασίδαο,</l>
<l>ὅς ποτ᾽ ἐν Ὀρχομενῷ Μινυείῳ ἶφι ἄνασσεν:</l>
<l n="285">ἡ δὲ Πύλου βασίλευε,  τέκεν δέ οἱ ἀγλαὰ τέκνα,</l>
<l>Νέστορά τε Χρόνιον τε Περικλύμενόν τ᾽ ἀγέρωχον.</l>
<l>τοῖσι δ᾽ ἐπ᾽ ἰφθίμην Πηρὼ τέκε, θαῦμα βροτοῖσι,</l>
<l>τὴν πάντες μνώοντο περικτίται: οὐδ᾽ ἄρα Νηλεὺς</l>
<l>τῷ ἐδίδου ὃς μὴ ἕλικας βόας εὐρυμετώπους</l>
<l n="290">ἐκ Φυλάκης ἐλάσειε βίης Ἰφικληείης</l>
<l>ἀργαλέας: τὰς δ᾽ οἶος ὑπέσχετο μάντις ἀμύμων</l>
<l>ἐξελάαν: χαλεπὴ δὲ θεοῦ κατὰ μοῖρα πέδησε,</l>
<l>δεσμοί τ᾽ ἀργαλέοι καὶ βουκόλοι ἀγροιῶται.</l>
<l>ἀλλ᾽ ὅτε δὴ μῆνές τε καὶ ἡμέραι ἐξετελεῦντο</l>
<l n="295">ἂψ περιτελλομένου ἔτεος καὶ ἐπήλυθον ὧραι,</l>
<l>καὶ τότε δή μιν ἔλυσε βίη Ἰφικληείη,</l>
<l>θέσφατα πάντ᾽ εἰπόντα: Διὸς δ᾽ ἐτελείετο βουλή.</l>
<l><milestone unit="para" ed="P" />καὶ Λήδην εἶδον, τὴν Τυνδαρέου παράκοιτιν,</l>
<l>ἥ ῥ᾽ ὑπὸ Τυνδαρέῳ κρατερόφρονε γείνατο παῖδε,</l>
<l n="300">Κάστορά θ᾽ ἱππόδαμον καὶ πὺξ ἀγαθὸν Πολυδεύκεα,</l>
<l>τοὺς ἄμφω ζωοὺς κατέχει φυσίζοος αἶα:</l>
<l>οἳ καὶ νέρθεν γῆς τιμὴν πρὸς Ζηνὸς ἔχοντες</l>
<l>ἄλλοτε μὲν ζώουσ᾽ ἑτερήμεροι, ἄλλοτε δ᾽ αὖτε</l>
<l>τεθνᾶσιν: τιμὴν δὲ λελόγχασιν ἶσα θεοῖσι.</l>
<l n="305"><milestone unit="para" ed="P" />τὴν δὲ μετ᾽ Ἰφιμέδειαν,  Ἀλωῆος παράκοιτιν</l>
<l>εἴσιδον, ἣ δὴ φάσκε Ποσειδάωνι μιγῆναι,</l>
<l>καί ῥ᾽ ἔτεκεν δύο παῖδε, μινυνθαδίω δ᾽ ἐγενέσθην,</l>
<l>Ὦτόν τ᾽ ἀντίθεον τηλεκλειτόν τ᾽ Ἐφιάλτην,</l>
<l>οὓς δὴ μηκίστους θρέψε ζείδωρος ἄρουρα</l>
<l n="310">καὶ πολὺ καλλίστους μετά γε κλυτὸν Ὠρίωνα:</l>
<l>ἐννέωροι γὰρ τοί γε καὶ ἐννεαπήχεες ἦσαν</l>
<l>εὖρος, ἀτὰρ μῆκός γε γενέσθην ἐννεόργυιοι.</l>
<l>οἵ ῥα καὶ ἀθανάτοισιν ἀπειλήτην ἐν Ὀλύμπῳ</l>
<l>φυλόπιδα στήσειν πολυάικος πολέμοιο.</l>
<l n="315">Ὄσσαν ἐπ᾽ Οὐλύμπῳ μέμασαν θέμεν, αὐτὰρ ἐπ᾽ Ὄσσῃ</l>
<l>Πήλιον εἰνοσίφυλλον,  ἵν᾽ οὐρανὸς ἀμβατὸς εἴη.</l>
<l>καί νύ κεν ἐξετέλεσσαν, εἰ ἥβης μέτρον ἵκοντο:</l>
<l>ἀλλ᾽ ὄλεσεν Διὸς υἱός, ὃν ἠύκομος τέκε Λητώ,</l>
<l>ἀμφοτέρω, πρίν σφωιν ὑπὸ κροτάφοισιν ἰούλους</l>
<l n="320">ἀνθῆσαι πυκάσαι τε γένυς ἐυανθέι λάχνῃ.</l>
<milestone n="321" unit="card" ed="p" />
<l><milestone unit="para" ed="P" />Φαίδρην τε Πρόκριν τε ἴδον καλήν τ᾽ Ἀριάδνην,</l>
<l>κούρην Μίνωος ὀλοόφρονος, ἥν ποτε Θησεὺς</l>
<l>ἐκ Κρήτης ἐς γουνὸν Ἀθηνάων ἱεράων</l>
<l>ἦγε μέν, οὐδ᾽ ἀπόνητο: πάρος δέ μιν Ἄρτεμις ἔκτα</l>
<l n="325">Δίῃ ἐν ἀμφιρύτῃ Διονύσου μαρτυρίῃσιν.</l>
<l><milestone unit="para" ed="P" />Μαῖράν τε Κλυμένην τε ἴδον στυγερήν τ᾽ Ἐριφύλην,</l>
<l>ἣ χρυσὸν φίλου ἀνδρὸς ἐδέξατο τιμήεντα.</l>
<l>πάσας δ᾽ οὐκ ἂν ἐγὼ μυθήσομαι οὐδ᾽ ὀνομήνω,</l>
<l>ὅσσας ἡρώων ἀλόχους ἴδον ἠδὲ θύγατρας:</l>
<l n="330">πρὶν γάρ κεν καὶ νὺξ φθῖτ᾽ ἄμβροτος.  ἀλλὰ καὶ ὥρη</l>
<l>εὕδειν, ἢ ἐπὶ νῆα θοὴν ἐλθόντ᾽ ἐς ἑταίρους</l>
<l>ἢ αὐτοῦ: πομπὴ δὲ θεοῖς ὑμῖν τε μελήσει.</l></q>
<q direct="unspecified"><l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἀκὴν ἐγένοντο σιωπῇ,</l>
<l>κηληθμῷ δ᾽ ἔσχοντο κατὰ μέγαρα σκιόεντα.</l>
<l n="335">τοῖσιν δ᾽ Ἀρήτη λευκώλενος ἤρχετο μύθων.</l>
<l><milestone unit="para" ed="P" />Φαίηκες, πῶς ὔμμιν ἀνὴρ ὅδε φαίνεται εἶναι</l>
<l>εἶδός τε μέγεθός τε ἰδὲ φρένας ἔνδον ἐίσας;</l>
<l>ξεῖνος δ᾽ αὖτ᾽ ἐμός ἐστιν, ἕκαστος δ᾽ ἔμμορε τιμῆς:</l>
<l>τῷ μὴ ἐπειγόμενοι ἀποπέμπετε, μηδὲ τὰ δῶρα</l>
<l n="340">οὕτω χρηίζοντι κολούετε: πολλὰ γὰρ ὑμῖν</l>
<l>κτήματ᾽ ἐνὶ μεγάροισι θεῶν ἰότητι κέονται.</l></q>
<l><milestone unit="para" ed="P" />τοῖσι δὲ καὶ μετέειπε γέρων ἥρως Ἐχένηος,</l>
<l>ὃς δὴ Φαιήκων ἀνδρῶν προγενέστερος ἦεν:</l>
<q direct="unspecified"><l>ὦ φίλοι, οὐ μὰν ἧμιν ἀπὸ σκοποῦ οὐδ᾽ ἀπὸ δόξης</l>
<l n="345">μυθεῖται βασίλεια περίφρων: ἀλλὰ πίθεσθε.</l>
<l>Ἀλκινόου δ᾽ ἐκ τοῦδ᾽ ἔχεται ἔργον τε ἔπος τε.</l></q>
<l><milestone unit="para" ed="P" />τὸν δ᾽ αὖτ᾽ Ἀλκίνοος ἀπαμείβετο φώνησέν τε:</l>
<q direct="unspecified"><l>τοῦτο μὲν οὕτω δὴ ἔσται ἔπος, αἴ κεν ἐγώ γε</l>
<l>ζωὸς Φαιήκεσσι φιληρέτμοισιν ἀνάσσω:</l>
<l n="350">ξεῖνος δὲ τλήτω μάλα περ νόστοιο χατίζων</l>
<l>ἔμπης οὖν ἐπιμεῖναι ἐς αὔριον, εἰς ὅ κε πᾶσαν</l>
<l>δωτίνην τελέσω: πομπὴ δ᾽ ἄνδρεσσι μελήσει</l>
<l>πᾶσι, μάλιστα δ᾽ ἐμοί: τοῦ γὰρ κράτος ἔστ᾽ ἐνὶ δήμῳ.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l n="355">Ἀλκίνοε κρεῖον,  πάντων ἀριδείκετε λαῶν,</l>
<l>εἴ με καὶ εἰς ἐνιαυτὸν ἀνώγοιτ᾽ αὐτόθι μίμνειν,</l>
<l>πομπὴν δ᾽ ὀτρύνοιτε καὶ ἀγλαὰ δῶρα διδοῖτε,</l>
<l>καὶ κε τὸ βουλοίμην, καί κεν πολὺ κέρδιον εἴη,</l>
<l>πλειοτέρῃ σὺν χειρὶ φίλην ἐς πατρίδ᾽ ἱκέσθαι:</l>
<l n="360">καί κ᾽ αἰδοιότερος καὶ φίλτερος ἀνδράσιν εἴην</l>
<l>πᾶσιν, ὅσοι μ᾽ Ἰθάκηνδε ἰδοίατο νοστήσαντα.</l></q>
<milestone n="361" unit="card" ed="p" />
<l><milestone unit="para" ed="P" />τὸν δ᾽ αὖτ᾽ Ἀλκίνοος ἀπαμείβετο φώνησέν τε:</l>
<q direct="unspecified"><l>ὦ Ὀδυσεῦ, τὸ μὲν οὔ τί σ᾽ ἐίσκομεν εἰσορόωντες,</l>
<l>ἠπεροπῆά τ᾽ ἔμεν καὶ ἐπίκλοπον, οἷά τε πολλοὺς</l>
<l n="365">βόσκει γαῖα μέλαινα πολυσπερέας ἀνθρώπους,</l>
<l>ψεύδεά τ᾽ ἀρτύνοντας ὅθεν κέ τις οὐδὲ ἴδοιτο:</l>
<l>σοὶ δ᾽ ἔπι μὲν μορφὴ ἐπέων, ἔνι δὲ φρένες ἐσθλαί.</l>
<l>μῦθον δ᾽ ὡς ὅτ᾽ ἀοιδὸς ἐπισταμένως κατέλεξας,</l>
<l>πάντων τ᾽ Ἀργείων σέο τ᾽ αὐτοῦ κήδεα λυγρά.</l>
<l n="370">ἀλλ᾽ ἄγε μοι τόδε εἰπὲ καὶ ἀτρεκέως κατάλεξον,</l>
<l>εἴ τινας ἀντιθέων ἑτάρων ἴδες, οἵ τοι ἅμ᾽ αὐτῷ</l>
<l>Ἴλιον εἰς ἅμ᾽ ἕποντο καὶ αὐτοῦ πότμον ἐπέσπον.</l>
<l>νὺξ δ᾽ ἥδε μάλα μακρή, ἀθέσφατος: οὐδέ πω ὥρη</l>
<l>εὕδειν ἐν μεγάρῳ, σὺ δέ μοι λέγε θέσκελα ἔργα.</l>
<l n="375">καί κεν ἐς ἠῶ δῖαν ἀνασχοίμην,  ὅτε μοι σὺ</l>
<l>τλαίης ἐν μεγάρῳ τὰ σὰ κήδεα μυθήσασθαι.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>Ἀλκίνοε κρεῖον, πάντων ἀριδείκετε λαῶν,</l>
<l>ὥρη μὲν πολέων μύθων, ὥρη δὲ καὶ ὕπνου:</l>
<l n="380">εἰ δ᾽ ἔτ᾽ ἀκουέμεναί γε λιλαίεαι,  οὐκ ἂν ἐγώ γε</l>
<l>τούτων σοι φθονέοιμι καὶ οἰκτρότερ᾽ ἄλλ᾽ ἀγορεύειν,</l>
<l>κήδε᾽ ἐμῶν ἑτάρων, οἳ δὴ μετόπισθεν ὄλοντο,</l>
<l>οἳ Τρώων μὲν ὑπεξέφυγον στονόεσσαν ἀυτήν,</l>
<l>ἐν νόστῳ δ᾽ ἀπόλοντο κακῆς ἰότητι γυναικός.</l>
<l n="385"><milestone unit="para" ed="P" />αὐτὰρ ἐπεὶ ψυχὰς μὲν ἀπεσκέδασ᾽ ἄλλυδις ἄλλῃ</l>
<l>ἁγνὴ Περσεφόνεια γυναικῶν θηλυτεράων,</l>
<l>ἦλθε δ᾽ ἐπὶ ψυχὴ Ἀγαμέμνονος Ἀτρεΐδαο</l>
<l>ἀχνυμένη: περὶ δ᾽ ἄλλαι ἀγηγέραθ᾽, ὅσσοι ἅμ᾽ αὐτῷ</l>
<l>οἴκῳ ἐν Αἰγίσθοιο θάνον καὶ πότμον ἐπέσπον.</l>
<l n="390">ἔγνω δ᾽ αἶψ᾽ ἔμ᾽ ἐκεῖνος,  ἐπεὶ πίεν αἷμα κελαινόν:</l>
<l>κλαῖε δ᾽ ὅ γε λιγέως, θαλερὸν κατὰ δάκρυον εἴβων,</l>
<l>πιτνὰς εἰς ἐμὲ χεῖρας, ὀρέξασθαι μενεαίνων:</l>
<l>ἀλλ᾽ οὐ γάρ οἱ ἔτ᾽ ἦν ἲς ἔμπεδος οὐδέ τι κῖκυς,</l>
<l>οἵη περ πάρος ἔσκεν ἐνὶ γναμπτοῖσι μέλεσσι.</l>
<l n="395"><milestone unit="para" ed="P" />τὸν μὲν ἐγὼ δάκρυσα ἰδὼν ἐλέησά τε θυμῷ,</l>
<l>καί μιν φωνήσας ἔπεα πτερόεντα προσηύδων:</l>
<q direct="unspecified"><l>Ἀτρεΐδη κύδιστε, ἄναξ ἀνδρῶν Ἀγάμεμνον,</l>
<l>τίς νύ σε κὴρ ἐδάμασσε τανηλεγέος θανάτοιο;</l>
<l>ἦε σέ γ᾽ ἐν νήεσσι Ποσειδάων ἐδάμασσεν</l>
<l n="400">ὄρσας ἀργαλέων ἀνέμων ἀμέγαρτον ἀυτμήν;</l>
<l>ἦέ σ᾽ ἀνάρσιοι ἄνδρες ἐδηλήσαντ᾽ ἐπὶ χέρσου</l>
<l>βοῦς περιταμνόμενον ἠδ᾽ οἰῶν πώεα καλά,</l>
<l>ἠὲ περὶ πτόλιος μαχεούμενον ἠδὲ γυναικῶν;</l></q>
<milestone n="404" unit="card" ed="p" />
<l><milestone unit="para" ed="P" />ὣς ἐφάμην, ὁ δέ μ᾽ αὐτίκ᾽ ἀμειβόμενος προσέειπε:</l>
<q direct="unspecified"><l n="405">διογενὲς Λαερτιάδη,  πολυμήχαν᾽ Ὀδυσσεῦ,</l>
<l>οὔτ᾽ ἐμέ γ᾽ ἐν νήεσσι Ποσειδάων ἐδάμασσεν</l>
<l>ὄρσας ἀργαλέων ἀνέμων ἀμέγαρτον ἀυτμήν,</l>
<l>οὔτε μ᾽ ἀνάρσιοι ἄνδρες ἐδηλήσαντ᾽ ἐπὶ χέρσου,</l>
<l>ἀλλά μοι Αἴγισθος τεύξας θάνατόν τε μόρον τε</l>
<l n="410">ἔκτα σὺν οὐλομένῃ ἀλόχῳ,  οἶκόνδε καλέσσας,</l>
<l>δειπνίσσας, ὥς τίς τε κατέκτανε βοῦν ἐπὶ φάτνῃ.</l>
<l>ὣς θάνον οἰκτίστῳ θανάτῳ: περὶ δ᾽ ἄλλοι ἑταῖροι</l>
<l>νωλεμέως κτείνοντο σύες ὣς ἀργιόδοντες,</l>
<l>οἵ ῥά τ᾽ ἐν ἀφνειοῦ ἀνδρὸς μέγα δυναμένοιο</l>
<l n="415">ἢ γάμῳ ἢ ἐράνῳ ἢ εἰλαπίνῃ τεθαλυίῃ.</l>
<l>ἤδη μὲν πολέων φόνῳ ἀνδρῶν ἀντεβόλησας,</l>
<l>μουνὰξ κτεινομένων καὶ ἐνὶ κρατερῇ ὑσμίνῃ:</l>
<l>ἀλλά κε κεῖνα μάλιστα ἰδὼν ὀλοφύραο θυμῷ,</l>
<l>ὡς ἀμφὶ κρητῆρα τραπέζας τε πληθούσας</l>
<l n="420">κείμεθ᾽ ἐνὶ μεγάρῳ,  δάπεδον δ᾽ ἅπαν αἵματι θῦεν.</l>
<l>οἰκτροτάτην δ᾽ ἤκουσα ὄπα Πριάμοιο θυγατρός,</l>
<l>Κασσάνδρης, τὴν κτεῖνε Κλυταιμνήστρη δολόμητις</l>
<l>ἀμφ᾽ ἐμοί, αὐτὰρ ἐγὼ ποτὶ γαίῃ χεῖρας ἀείρων</l>
<l>βάλλον ἀποθνήσκων περὶ φασγάνῳ: ἡ δὲ κυνῶπις</l>
<l n="425">νοσφίσατ᾽,  οὐδέ μοι ἔτλη ἰόντι περ εἰς Ἀίδαο</l>
<l>χερσὶ κατ᾽ ὀφθαλμοὺς ἑλέειν σύν τε στόμ᾽ ἐρεῖσαι.</l>
<l>ὣς οὐκ αἰνότερον καὶ κύντερον ἄλλο γυναικός,</l>
<l>ἥ τις δὴ τοιαῦτα μετὰ φρεσὶν ἔργα βάληται:</l>
<l>οἷον δὴ καὶ κείνη ἐμήσατο ἔργον ἀεικές,</l>
<l n="430">κουριδίῳ τεύξασα πόσει φόνον.  ἦ τοι ἔφην γε</l>
<l>ἀσπάσιος παίδεσσιν ἰδὲ δμώεσσιν ἐμοῖσιν</l>
<l>οἴκαδ᾽ ἐλεύσεσθαι: ἡ δ᾽ ἔξοχα λυγρὰ ἰδυῖα</l>
<l>οἷ τε κατ᾽ αἶσχος ἔχευε καὶ ἐσσομένῃσιν ὀπίσσω</l>
<l>θηλυτέρῃσι γυναιξί, καὶ ἥ κ᾽ ἐυεργὸς ἔῃσιν.</l></q>
<l n="435"><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>ὢ πόποι,  ἦ μάλα δὴ γόνον Ἀτρέος εὐρύοπα Ζεὺς</l>
<l>ἐκπάγλως ἤχθηρε γυναικείας διὰ βουλὰς</l>
<l>ἐξ ἀρχῆς: Ἑλένης μὲν ἀπωλόμεθ᾽ εἵνεκα πολλοί,</l>
<l>σοὶ δὲ Κλυταιμνήστρη δόλον ἤρτυε τηλόθ᾽ ἐόντι.</l></q>
<milestone n="440" unit="card" ed="p" />
<l n="440"><milestone unit="para" ed="P" />ὣς ἐφάμην, ὁ δέ μ᾽ αὐτίκ᾽ ἀμειβόμενος προσέειπε:</l>
<q direct="unspecified"><l>τῷ νῦν μή ποτε καὶ σὺ γυναικί περ ἤπιος εἶναι:</l>
<l>μή οἱ μῦθον ἅπαντα πιφαυσκέμεν, ὅν κ᾽ ἐὺ εἰδῇς,</l>
<l>ἀλλὰ τὸ μὲν φάσθαι, τὸ δὲ καὶ κεκρυμμένον εἶναι.</l>
<l>ἀλλ᾽ οὐ σοί γ᾽, Ὀδυσεῦ, φόνος ἔσσεται ἔκ γε γυναικός:</l>
<l n="445">λίην γὰρ πινυτή τε καὶ εὖ φρεσὶ μήδεα οἶδε</l>
<l>κούρη Ἰκαρίοιο, περίφρων Πηνελόπεια.</l>
<l>ἦ μέν μιν νύμφην γε νέην κατελείπομεν ἡμεῖς</l>
<l>ἐρχόμενοι πόλεμόνδε: πάϊς δέ οἱ ἦν ἐπὶ μαζῷ</l>
<l>νήπιος, ὅς που νῦν γε μετ᾽ ἀνδρῶν ἵζει ἀριθμῷ,</l>
<l n="450">ὄλβιος: ἦ γὰρ τόν γε πατὴρ φίλος ὄψεται ἐλθών,</l>
<l>καὶ κεῖνος πατέρα προσπτύξεται, ἣ θέμις ἐστίν.</l>
<l>ἡ δ᾽ ἐμὴ οὐδέ περ υἷος ἐνιπλησθῆναι ἄκοιτις</l>
<l>ὀφθαλμοῖσιν ἔασε: πάρος δέ με πέφνε καὶ αὐτόν.</l>
<l>ἄλλο δέ τοι ἐρέω, σὺ δ᾽ ἐνὶ φρεσὶ βάλλεο σῇσιν:</l>
<l n="455">κρύβδην,  μηδ᾽ ἀναφανδά, φίλην ἐς πατρίδα γαῖαν</l>
<l>νῆα κατισχέμεναι: ἐπεὶ οὐκέτι πιστὰ γυναιξίν.</l>
<l>ἀλλ᾽ ἄγε μοι τόδε εἰπὲ καὶ ἀτρεκέως κατάλεξον,</l>
<l>εἴ που ἔτι ζώοντος ἀκούετε παιδὸς ἐμοῖο,</l>
<l>ἤ που ἐν Ὀρχομενῷ ἢ ἐν Πύλῳ ἠμαθόεντι,</l>
<l n="460">ἤ που πὰρ Μενελάῳ ἐνὶ Σπάρτῃ εὐρείῃ:</l>
<l>οὐ γάρ πω τέθνηκεν ἐπὶ χθονὶ δῖος Ὀρέστης.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>Ἀτρεΐδη, τί με ταῦτα διείρεαι; οὐδέ τι οἶδα,</l>
<l>ζώει ὅ γ᾽ ἦ τέθνηκε: κακὸν δ᾽ ἀνεμώλια βάζειν.</l></q>
<l n="465"><milestone unit="para" ed="P" />νῶι μὲν ὣς ἐπέεσσιν ἀμειβομένω στυγεροῖσιν</l>
<l>ἕσταμεν ἀχνύμενοι θαλερὸν κατὰ δάκρυ χέοντες:</l>
<l>ἦλθε δ᾽ ἐπὶ ψυχὴ Πηληϊάδεω Ἀχιλῆος</l>
<l>καὶ Πατροκλῆος καὶ ἀμύμονος Ἀντιλόχοιο</l>
<l>Αἴαντός θ᾽, ὃς ἄριστος ἔην εἶδός τε δέμας τε</l>
<l n="470">τῶν ἄλλων Δαναῶν μετ᾽ ἀμύμονα Πηλεΐωνα.</l>
<l>ἔγνω δὲ ψυχή με ποδώκεος Αἰακίδαο</l>
<l>καί ῥ᾽ ὀλοφυρομένη ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" /> διογενὲς Λαερτιάδη, πολυμήχαν᾽ Ὀδυσσεῦ,</l>
<l>σχέτλιε, τίπτ᾽ ἔτι μεῖζον ἐνὶ φρεσὶ μήσεαι ἔργον;</l>
<l n="475">πῶς ἔτλης Ἄϊδόσδε κατελθέμεν,  ἔνθα τε νεκροὶ</l>
<l>ἀφραδέες ναίουσι, βροτῶν εἴδωλα καμόντων;</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>ὦ Ἀχιλεῦ Πηλῆος υἱέ, μέγα φέρτατ᾽ Ἀχαιῶν,</l>
<l>ἦλθον Τειρεσίαο κατὰ χρέος, εἴ τινα βουλὴν</l>
<l n="480">εἴποι,  ὅπως Ἰθάκην ἐς παιπαλόεσσαν ἱκοίμην:</l>
<l>οὐ γάρ πω σχεδὸν ἦλθον Ἀχαιΐδος, οὐδέ πω ἁμῆς</l>
<l>γῆς ἐπέβην, ἀλλ᾽ αἰὲν ἔχω κακά. σεῖο δ᾽, Ἀχιλλεῦ,</l>
<l>οὔ τις ἀνὴρ προπάροιθε μακάρτατος οὔτ᾽ ἄρ᾽ ὀπίσσω.</l>
<l>πρὶν μὲν γάρ σε ζωὸν ἐτίομεν ἶσα θεοῖσιν</l>
<l n="485">Ἀργεῖοι,  νῦν αὖτε μέγα κρατέεις νεκύεσσιν</l>
<l>ἐνθάδ᾽ ἐών: τῷ μή τι θανὼν ἀκαχίζευ, Ἀχιλλεῦ.</l></q>
<milestone n="486" unit="card" ed="p" />
<l><milestone unit="para" ed="P" />ὣς ἐφάμην, ὁ δέ μ᾽ αὐτίκ᾽ ἀμειβόμενος προσέειπε:</l>
<q direct="unspecified"><l>μὴ δή μοι θάνατόν γε παραύδα, φαίδιμ᾽ Ὀδυσσεῦ.</l>
<l>βουλοίμην κ᾽ ἐπάρουρος ἐὼν θητευέμεν ἄλλῳ,</l>
<l n="490">ἀνδρὶ παρ᾽ ἀκλήρῳ,  ᾧ μὴ βίοτος πολὺς εἴη,</l>
<l>ἢ πᾶσιν νεκύεσσι καταφθιμένοισιν ἀνάσσειν.</l>
<l>ἀλλ᾽ ἄγε μοι τοῦ παιδὸς ἀγαυοῦ μῦθον ἐνίσπες,</l>
<l>ἢ ἕπετ᾽ ἐς πόλεμον πρόμος ἔμμεναι, ἦε καὶ οὐκί.</l>
<l>εἰπὲ δέ μοι Πηλῆος ἀμύμονος, εἴ τι πέπυσσαι,</l>
<l n="495">ἢ ἔτ᾽ ἔχει τιμὴν πολέσιν μετὰ Μυρμιδόνεσσιν,</l>
<l>ἦ μιν ἀτιμάζουσιν ἀν᾽ Ἑλλάδα τε Φθίην τε,</l>
<l>οὕνεκά μιν κατὰ γῆρας ἔχει χεῖράς τε πόδας τε.</l>
<l>οὐ γὰρ ἐγὼν ἐπαρωγὸς ὑπ᾽ αὐγὰς ἠελίοιο,</l>
<l>τοῖος ἐών, οἷός ποτ᾽ ἐνὶ Τροίῃ εὐρείῃ</l>
<l n="500">πέφνον λαὸν ἄριστον,  ἀμύνων Ἀργείοισιν:</l>
<l>εἰ τοιόσδ᾽ ἔλθοιμι μίνυνθά περ ἐς πατέρος δῶ:</l>
<l>τῷ κέ τεῳ στύξαιμι μένος καὶ χεῖρας ἀάπτους,</l>
<l>οἳ κεῖνον βιόωνται ἐέργουσίν τ᾽ ἀπὸ τιμῆς.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l n="505">ἦ τοι μὲν Πηλῆος ἀμύμονος οὔ τι πέπυσμαι,</l>
<l>αὐτάρ τοι παιδός γε Νεοπτολέμοιο φίλοιο</l>
<l>πᾶσαν ἀληθείην μυθήσομαι, ὥς με κελεύεις:</l>
<l>αὐτὸς γάρ μιν ἐγὼ κοίλης ἐπὶ νηὸς ἐίσης</l>
<l>ἤγαγον ἐκ Σκύρου μετ᾽ ἐυκνήμιδας Ἀχαιούς.</l>
<l n="510">ἦ τοι ὅτ᾽ ἀμφὶ πόλιν Τροίην φραζοίμεθα βουλάς,</l>
<l>αἰεὶ πρῶτος ἔβαζε καὶ οὐχ ἡμάρτανε μύθων:</l>
<l>Νέστωρ ἀντίθεος καὶ ἐγὼ νικάσκομεν οἴω.</l>
<l>αὐτὰρ ὅτ᾽ ἐν πεδίῳ Τρώων μαρναίμεθα χαλκῷ,</l>
<l>οὔ ποτ᾽ ἐνὶ πληθυῖ μένεν ἀνδρῶν οὐδ᾽ ἐν ὁμίλῳ,</l>
<l n="515">ἀλλὰ πολὺ προθέεσκε τὸ ὃν μένος οὐδενὶ εἴκων,</l>
<l>πολλοὺς δ᾽ ἄνδρας ἔπεφνεν ἐν αἰνῇ δηιοτῆτι.</l>
<l>πάντας δ᾽ οὐκ ἂν ἐγὼ μυθήσομαι οὐδ᾽ ὀνομήνω,</l>
<l>ὅσσον λαὸν ἔπεφνεν ἀμύνων Ἀργείοισιν,</l>
<l>ἀλλ᾽ οἷον τὸν Τηλεφίδην κατενήρατο χαλκῷ,</l>
<l n="520">ἥρω᾽ Εὐρύπυλον,  πολλοὶ δ᾽ ἀμφ᾽ αὐτὸν ἑταῖροι</l>
<l>Κήτειοι κτείνοντο γυναίων εἵνεκα δώρων.</l>
<l>κεῖνον δὴ κάλλιστον ἴδον μετὰ Μέμνονα δῖον.</l>
<l>αὐτὰρ ὅτ᾽ εἰς ἵππον κατεβαίνομεν, ὃν κάμ᾽ Ἐπειός,</l>
<l>Ἀργείων οἱ ἄριστοι, ἐμοὶ δ᾽ ἐπὶ πάντα τέταλτο,</l>
<l n="525">ἠμὲν ἀνακλῖναι πυκινὸν λόχον ἠδ᾽ ἐπιθεῖναι,</l>
<l>ἔνθ᾽ ἄλλοι Δαναῶν ἡγήτορες ἠδὲ μέδοντες</l>
<l>δάκρυά τ᾽ ὠμόργνυντο τρέμον θ᾽ ὑπὸ γυῖα ἑκάστου:</l>
<l>κεῖνον δ᾽ οὔ ποτε πάμπαν ἐγὼν ἴδον ὀφθαλμοῖσιν</l>
<l>οὔτ᾽ ὠχρήσαντα χρόα κάλλιμον οὔτε παρειῶν</l>
<l n="530">δάκρυ ὀμορξάμενον: ὁ δέ γε μάλα πόλλ᾽ ἱκέτευεν</l>
<l>ἱππόθεν ἐξέμεναι, ξίφεος δ᾽ ἐπεμαίετο κώπην</l>
<l>καὶ δόρυ χαλκοβαρές, κακὰ δὲ Τρώεσσι μενοίνα.</l>
<l>ἀλλ᾽ ὅτε δὴ Πριάμοιο πόλιν διεπέρσαμεν αἰπήν,</l>
<l>μοῖραν καὶ γέρας ἐσθλὸν ἔχων ἐπὶ νηὸς ἔβαινεν</l>
<l n="535">ἀσκηθής,  οὔτ᾽ ἂρ βεβλημένος ὀξέι χαλκῷ</l>
<l>οὔτ᾽ αὐτοσχεδίην οὐτασμένος, οἷά τε πολλὰ</l>
<l>γίγνεται ἐν πολέμῳ: ἐπιμὶξ δέ τε μαίνεται Ἄρης.</l></q>
<milestone n="538" unit="card" ed="p" />
<l><milestone unit="para" ed="P" />ὣς ἐφάμην, ψυχὴ δὲ ποδώκεος Αἰακίδαο</l>
<l>φοίτα μακρὰ βιβᾶσα κατ᾽ ἀσφοδελὸν λειμῶνα,</l>
<l n="540">γηθοσύνη ὅ οἱ υἱὸν ἔφην ἀριδείκετον εἶναι.</l>
<l><milestone unit="para" ed="P" />αἱ δ᾽ ἄλλαι ψυχαὶ νεκύων κατατεθνηώτων</l>
<l>ἕστασαν ἀχνύμεναι, εἴροντο δὲ κήδε᾽ ἑκάστη.</l>
<l>οἴη δ᾽ Αἴαντος ψυχὴ Τελαμωνιάδαο</l>
<l>νόσφιν ἀφεστήκει, κεχολωμένη εἵνεκα νίκης,</l>
<l n="545">τήν μιν ἐγὼ νίκησα δικαζόμενος παρὰ νηυσὶ</l>
<l>τεύχεσιν ἀμφ᾽ Ἀχιλῆος: ἔθηκε δὲ πότνια μήτηρ.</l>
<l>παῖδες δὲ Τρώων δίκασαν καὶ Παλλὰς Ἀθήνη.</l>
<l>ὡς δὴ μὴ ὄφελον νικᾶν τοιῷδ᾽ ἐπ᾽ ἀέθλῳ:</l>
<l>τοίην γὰρ κεφαλὴν ἕνεκ᾽ αὐτῶν γαῖα κατέσχεν,</l>
<l n="550">Αἴανθ᾽,  ὃς πέρι μὲν εἶδος, πέρι δ᾽ ἔργα τέτυκτο</l>
<l>τῶν ἄλλων Δαναῶν μετ᾽ ἀμύμονα Πηλεΐωνα.</l>
<l>τὸν μὲν ἐγὼν ἐπέεσσι προσηύδων μειλιχίοισιν:</l>
<q direct="unspecified"><l><milestone unit="para" ed="P" /> Αἶαν, παῖ Τελαμῶνος ἀμύμονος, οὐκ ἄρ᾽ ἔμελλες</l>
<l>οὐδὲ θανὼν λήσεσθαι ἐμοὶ χόλου εἵνεκα τευχέων</l>
<l n="555">οὐλομένων;  τὰ δὲ πῆμα θεοὶ θέσαν Ἀργείοισι,</l>
<l>τοῖος γάρ σφιν πύργος ἀπώλεο: σεῖο δ᾽ Ἀχαιοὶ</l>
<l>ἶσον Ἀχιλλῆος κεφαλῇ Πηληϊάδαο</l>
<l>ἀχνύμεθα φθιμένοιο διαμπερές: οὐδέ τις ἄλλος</l>
<l>αἴτιος, ἀλλὰ Ζεὺς Δαναῶν στρατὸν αἰχμητάων</l>
<l n="560">ἐκπάγλως ἤχθηρε,  τεῒν δ᾽ ἐπὶ μοῖραν ἔθηκεν.</l>
<l>ἀλλ᾽ ἄγε δεῦρο, ἄναξ, ἵν᾽ ἔπος καὶ μῦθον ἀκούσῃς</l>
<l>ἡμέτερον: δάμασον δὲ μένος καὶ ἀγήνορα θυμόν.</l></q>
<l><milestone unit="para" ed="P" />ὣς ἐφάμην, ὁ δέ μ᾽ οὐδὲν ἀμείβετο, βῆ δὲ μετ᾽ ἄλλας</l>
<l>ψυχὰς εἰς Ἔρεβος νεκύων κατατεθνηώτων.</l>
<l n="565">ἔνθα χ᾽ ὅμως προσέφη κεχολωμένος,  ἤ κεν ἐγὼ τόν:</l>
<l>ἀλλά μοι ἤθελε θυμὸς ἐνὶ στήθεσσι φίλοισι</l>
<l>τῶν ἄλλων ψυχὰς ἰδέειν κατατεθνηώτων.</l>
<milestone n="567" unit="card" ed="p" />
<l><milestone unit="para" ed="P" />ἔνθ᾽ ἦ τοι Μίνωα ἴδον, Διὸς ἀγλαὸν υἱόν,</l>
<l>χρύσεον σκῆπτρον ἔχοντα, θεμιστεύοντα νέκυσσιν,</l>
<l n="570">ἥμενον,  οἱ δέ μιν ἀμφὶ δίκας εἴροντο ἄνακτα,</l>
<l>ἥμενοι ἑσταότες τε κατ᾽ εὐρυπυλὲς Ἄϊδος δῶ.</l>
<l><milestone unit="para" ed="P" />τὸν δὲ μετ᾽ Ὠρίωνα πελώριον εἰσενόησα</l>
<l>θῆρας ὁμοῦ εἰλεῦντα κατ᾽ ἀσφοδελὸν λειμῶνα,</l>
<l>τοὺς αὐτὸς κατέπεφνεν ἐν οἰοπόλοισιν ὄρεσσι</l>
<l n="575">χερσὶν ἔχων ῥόπαλον παγχάλκεον,  αἰὲν ἀαγές.</l>
<l><milestone unit="para" ed="P" />καὶ Τιτυὸν εἶδον, Γαίης ἐρικυδέος υἱόν,</l>
<l>κείμενον ἐν δαπέδῳ: ὁ δ᾽ ἐπ᾽ ἐννέα κεῖτο πέλεθρα,</l>
<l>γῦπε δέ μιν ἑκάτερθε παρημένω ἧπαρ ἔκειρον,</l>
<l>δέρτρον ἔσω δύνοντες, ὁ δ᾽ οὐκ ἀπαμύνετο χερσί:</l>
<l n="580">Λητὼ γὰρ ἕλκησε,  Διὸς κυδρὴν παράκοιτιν,</l>
<l>Πυθώδ᾽ ἐρχομένην διὰ καλλιχόρου Πανοπῆος.</l>
<l><milestone unit="para" ed="P" />καὶ μὴν Τάνταλον εἰσεῖδον κρατέρ᾽ ἄλγε᾽ ἔχοντα</l>
<l>ἑστεῶτ᾽ ἐν λίμνῃ: ἡ δὲ προσέπλαζε γενείῳ:</l>
<l>στεῦτο δὲ διψάων, πιέειν δ᾽ οὐκ εἶχεν ἑλέσθαι:</l>
<l n="585">ὁσσάκι γὰρ κύψει᾽ ὁ γέρων πιέειν μενεαίνων,</l>
<l>τοσσάχ᾽ ὕδωρ ἀπολέσκετ᾽ ἀναβροχέν, ἀμφὶ δὲ ποσσὶ</l>
<l>γαῖα μέλαινα φάνεσκε, καταζήνασκε δὲ δαίμων.</l>
<l>δένδρεα δ᾽ ὑψιπέτηλα κατὰ κρῆθεν χέε καρπόν,</l>
<l>ὄγχναι καὶ ῥοιαὶ καὶ μηλέαι ἀγλαόκαρποι</l>
<l n="590">συκέαι τε γλυκεραὶ καὶ ἐλαῖαι τηλεθόωσαι:</l>
<l>τῶν ὁπότ᾽ ἰθύσει᾽ ὁ γέρων ἐπὶ χερσὶ μάσασθαι,</l>
<l>τὰς δ᾽ ἄνεμος ῥίπτασκε ποτὶ νέφεα σκιόεντα.</l>
<l><milestone unit="para" ed="P" />καὶ μὴν Σίσυφον εἰσεῖδον κρατέρ᾽ ἄλγε᾽ ἔχοντα</l>
<l>λᾶαν βαστάζοντα πελώριον ἀμφοτέρῃσιν.</l>
<l n="595">ἦ τοι ὁ μὲν σκηριπτόμενος χερσίν τε ποσίν τε</l>
<l>λᾶαν ἄνω ὤθεσκε ποτὶ λόφον: ἀλλ᾽ ὅτε μέλλοι</l>
<l>ἄκρον ὑπερβαλέειν, τότ᾽ ἀποστρέψασκε κραταιίς:</l>
<l>αὖτις ἔπειτα πέδονδε κυλίνδετο λᾶας ἀναιδής.</l>
<l>αὐτὰρ ὅ γ᾽ ἂψ ὤσασκε τιταινόμενος, κατὰ δ᾽ ἱδρὼς</l>
<l n="600">ἔρρεεν ἐκ μελέων,  κονίη δ᾽ ἐκ κρατὸς ὀρώρει.</l>
<milestone n="601" unit="card" ed="p" />
<l><milestone unit="para" ed="P" />τὸν δὲ μετ᾽ εἰσενόησα βίην Ἡρακληείην,</l>
<l>εἴδωλον: αὐτὸς δὲ μετ᾽ ἀθανάτοισι θεοῖσι</l>
<l>τέρπεται ἐν θαλίῃς καὶ ἔχει καλλίσφυρον Ἥβην,</l>
<l>παῖδα Διὸς μεγάλοιο καὶ Ἥρης χρυσοπεδίλου.</l>
<l n="605">ἀμφὶ δέ μιν κλαγγὴ νεκύων ἦν οἰωνῶν ὥς,</l>
<l>πάντοσ᾽ ἀτυζομένων: ὁ δ᾽ ἐρεμνῇ νυκτὶ ἐοικώς,</l>
<l>γυμνὸν τόξον ἔχων καὶ ἐπὶ νευρῆφιν ὀιστόν,</l>
<l>δεινὸν παπταίνων, αἰεὶ βαλέοντι ἐοικώς.</l>
<l>σμερδαλέος δέ οἱ ἀμφὶ περὶ στήθεσσιν ἀορτὴρ</l>
<l n="610">χρύσεος ἦν τελαμών,  ἵνα θέσκελα ἔργα τέτυκτο,</l>
<l>ἄρκτοι τ᾽ ἀγρότεροί τε σύες χαροποί τε λέοντες,</l>
<l>ὑσμῖναί τε μάχαι τε φόνοι τ᾽ ἀνδροκτασίαι τε.</l>
<l>μὴ τεχνησάμενος μηδ᾽ ἄλλο τι τεχνήσαιτο,</l>
<l>ὃς κεῖνον τελαμῶνα ἑῇ ἐγκάτθετο τέχνῃ.</l>
<l n="615">ἔγνω δ᾽ αὖτ᾽ ἔμ᾽ ἐκεῖνος,  ἐπεὶ ἴδεν ὀφθαλμοῖσιν,</l>
<l>καί μ᾽ ὀλοφυρόμενος ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />διογενὲς Λαερτιάδη, πολυμήχαν᾽ Ὀδυσσεῦ,</l>
<l>ἆ δείλ᾽, ἦ τινὰ καὶ σὺ κακὸν μόρον ἡγηλάζεις,</l>
<l>ὅν περ ἐγὼν ὀχέεσκον ὑπ᾽ αὐγὰς ἠελίοιο.</l>
<l n="620">Ζηνὸς μὲν πάϊς ἦα Κρονίονος,  αὐτὰρ ὀιζὺν</l>
<l>εἶχον ἀπειρεσίην: μάλα γὰρ πολὺ χείρονι φωτὶ</l>
<l>δεδμήμην, ὁ δέ μοι χαλεποὺς ἐπετέλλετ᾽ ἀέθλους.</l>
<l>καί ποτέ μ᾽ ἐνθάδ᾽ ἔπεμψε κύν᾽ ἄξοντ᾽: οὐ γὰρ ἔτ᾽ ἄλλον</l>
<l>φράζετο τοῦδέ γέ μοι κρατερώτερον εἶναι ἄεθλον:</l>
<l n="625">τὸν μὲν ἐγὼν ἀνένεικα καὶ ἤγαγον ἐξ Ἀίδαο:</l>
<l>Ἑρμείας δέ μ᾽ ἔπεμψεν ἰδὲ γλαυκῶπις Ἀθήνη.</l></q>
<l><milestone unit="para" ed="P" />ὣς εἰπὼν ὁ μὲν αὖτις ἔβη δόμον Ἄϊδος εἴσω,</l>
<l>αὐτὰρ ἐγὼν αὐτοῦ μένον ἔμπεδον, εἴ τις ἔτ᾽ ἔλθοι</l>
<l>ἀνδρῶν ἡρώων, οἳ δὴ τὸ πρόσθεν ὄλοντο.</l>
<l n="630">καί νύ κ᾽ ἔτι προτέρους ἴδον ἀνέρας,  οὓς ἔθελόν περ,</l>
<l>Θησέα Πειρίθοόν τε, θεῶν ἐρικυδέα τέκνα:</l>
<l>ἀλλὰ πρὶν ἐπὶ ἔθνε᾽ ἀγείρετο μυρία νεκρῶν</l>
<l>ἠχῇ θεσπεσίῃ: ἐμὲ δὲ χλωρὸν δέος ᾕρει,</l>
<l>μή μοι Γοργείην κεφαλὴν δεινοῖο πελώρου</l>
<l n="635">ἐξ Ἀίδεω πέμψειεν ἀγαυὴ Περσεφόνεια.</l>
<l><milestone unit="para" ed="P" />αὐτίκ᾽ ἔπειτ᾽ ἐπὶ νῆα κιὼν ἐκέλευον ἑταίρους</l>
<l>αὐτούς τ᾽ ἀμβαίνειν ἀνά τε πρυμνήσια λῦσαι.</l>
<l>οἱ δ᾽ αἶψ᾽ εἴσβαινον καὶ ἐπὶ κληῖσι καθῖζον.</l>
<l>τὴν δὲ κατ᾽ Ὠκεανὸν ποταμὸν φέρε κῦμα ῥόοιο,</l>
<l n="640">πρῶτα μὲν εἰρεσίῃ,  μετέπειτα δὲ κάλλιμος οὖρος.</l></q>
</div1></body></text></TEI.2>