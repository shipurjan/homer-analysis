<?xml version="1.0" encoding="utf-8"?>
<TEI.2><text><body><div1 n="10" type="Book" org="uniform" sample="complete">
<milestone n="1" unit="card" ed="p" />
<q direct="unspecified"><l>Αἰολίην δ᾽ ἐς νῆσον ἀφικόμεθ᾽: ἔνθα δ᾽ ἔναιεν</l>
<l>Αἴολος Ἱπποτάδης, φίλος ἀθανάτοισι θεοῖσιν,</l>
<l>πλωτῇ ἐνὶ νήσῳ: πᾶσαν δέ τέ μιν πέρι τεῖχος</l>
<l>χάλκεον ἄρρηκτον, λισσὴ δ᾽ ἀναδέδρομε πέτρη.</l>
<l n="5">τοῦ καὶ δώδεκα παῖδες ἐνὶ μεγάροις γεγάασιν,</l>
<l>ἓξ μὲν θυγατέρες, ἓξ δ᾽ υἱέες ἡβώοντες:</l>
<l>ἔνθ᾽ ὅ γε θυγατέρας πόρεν υἱάσιν εἶναι ἀκοίτις.</l>
<l>οἱ δ᾽ αἰεὶ παρὰ πατρὶ φίλῳ καὶ μητέρι κεδνῇ</l>
<l>δαίνυνται, παρὰ δέ σφιν ὀνείατα μυρία κεῖται,</l>
<l n="10">κνισῆεν δέ τε δῶμα περιστεναχίζεται αὐλῇ</l>
<l>ἤματα: νύκτας δ᾽ αὖτε παρ᾽ αἰδοίῃς ἀλόχοισιν</l>
<l>εὕδουσ᾽ ἔν τε τάπησι καὶ ἐν τρητοῖσι λέχεσσι.</l>
<l>καὶ μὲν τῶν ἱκόμεσθα πόλιν καὶ δώματα καλά.</l>
<l>μῆνα δὲ πάντα φίλει με καὶ ἐξερέεινεν ἕκαστα,</l>
<l n="15">Ἴλιον Ἀργείων τε νέας καὶ νόστον Ἀχαιῶν:</l>
<l>καὶ μὲν ἐγὼ τῷ πάντα κατὰ μοῖραν κατέλεξα.</l>
<l>ἀλλ᾽ ὅτε δὴ καὶ ἐγὼν ὁδὸν ᾔτεον ἠδ᾽ ἐκέλευον</l>
<l>πεμπέμεν, οὐδέ τι κεῖνος ἀνήνατο, τεῦχε δὲ πομπήν.</l>
<l>δῶκε δέ μ᾽ ἐκδείρας ἀσκὸν βοὸς ἐννεώροιο,</l>
<l n="20">ἔνθα δὲ βυκτάων ἀνέμων κατέδησε κέλευθα:</l>
<l>κεῖνον γὰρ ταμίην ἀνέμων ποίησε Κρονίων,</l>
<l>ἠμὲν παυέμεναι ἠδ᾽ ὀρνύμεν, ὅν κ᾽ ἐθέλῃσι.</l>
<l>νηὶ δ᾽ ἐνὶ γλαφυρῇ κατέδει μέρμιθι φαεινῇ</l>
<l>ἀργυρέῃ, ἵνα μή τι παραπνεύσῃ ὀλίγον περ:</l>
<l n="25">αὐτὰρ ἐμοὶ πνοιὴν Ζεφύρου προέηκεν ἀῆναι,</l>
<l>ὄφρα φέροι νῆάς τε καὶ αὐτούς: οὐδ᾽ ἄρ᾽ ἔμελλεν</l>
<l>ἐκτελέειν: αὐτῶν γὰρ ἀπωλόμεθ᾽ ἀφραδίῃσιν.</l>
<l><milestone unit="para" ed="P" />ἐννῆμαρ μὲν ὁμῶς πλέομεν νύκτας τε καὶ ἦμαρ,</l>
<l>τῇ δεκάτῃ δ᾽ ἤδη ἀνεφαίνετο πατρὶς ἄρουρα,</l>
<l n="30">καὶ δὴ πυρπολέοντας ἐλεύσσομεν ἐγγὺς ἐόντες:</l>
<l>ἔνθ᾽ ἐμὲ μὲν γλυκὺς ὕπνος ἐπήλυθε κεκμηῶτα,</l>
<l>αἰεὶ γὰρ πόδα νηὸς ἐνώμων, οὐδέ τῳ ἄλλῳ</l>
<l>δῶχ᾽ ἑτάρων, ἵνα θᾶσσον ἱκοίμεθα πατρίδα γαῖαν:</l>
<l>οἱ δ᾽ ἕταροι ἐπέεσσι πρὸς ἀλλήλους ἀγόρευον,</l>
<l n="35">καί μ᾽ ἔφασαν χρυσόν τε καὶ ἄργυρον οἴκαδ᾽ ἄγεσθαι</l>
<l>δῶρα παρ᾽ Αἰόλου μεγαλήτορος Ἱπποτάδαο.</l>
<l>ὧδε δέ τις εἴπεσκεν ἰδὼν ἐς πλησίον ἄλλον:</l>
<q direct="unspecified"><l><milestone unit="para" ed="P" />ὦ πόποι, ὡς ὅδε πᾶσι φίλος καὶ τίμιός ἐστιν</l>
<l>ἀνθρώποις, ὅτεών τε πόλιν καὶ γαῖαν ἵκηται.</l>
<l n="40">πολλὰ μὲν ἐκ Τροίης ἄγεται κειμήλια καλὰ</l>
<l>ληίδος, ἡμεῖς δ᾽ αὖτε ὁμὴν ὁδὸν ἐκτελέσαντες</l>
<l>οἴκαδε νισσόμεθα κενεὰς σὺν χεῖρας ἔχοντες:</l>
<l>καὶ νῦν οἱ τάδ᾽ ἔδωκε χαριζόμενος φιλότητι</l>
<l>Αἴολος. ἀλλ᾽ ἄγε θᾶσσον ἰδώμεθα ὅττι τάδ᾽ ἐστίν,</l>
<l n="45">ὅσσος τις χρυσός τε καὶ ἄργυρος ἀσκῷ ἔνεστιν.</l></q>
<milestone n="46" unit="card" ed="p" />
<l><milestone unit="para" ed="P" />ὣς ἔφασαν, βουλὴ δὲ κακὴ νίκησεν ἑταίρων:</l>
<l>ἀσκὸν μὲν λῦσαν, ἄνεμοι δ᾽ ἐκ πάντες ὄρουσαν.</l>
<l>τοὺς δ᾽ αἶψ᾽ ἁρπάξασα φέρεν πόντονδε θύελλα</l>
<l>κλαίοντας, γαίης ἄπο πατρίδος. αὐτὰρ ἐγώ γε</l>
<l n="50">ἐγρόμενος κατὰ θυμὸν ἀμύμονα μερμήριξα,</l>
<l>ἠὲ πεσὼν ἐκ νηὸς ἀποφθίμην ἐνὶ πόντῳ,</l>
<l>ἦ ἀκέων τλαίην καὶ ἔτι ζωοῖσι μετείην.</l>
<l>ἀλλ᾽ ἔτλην καὶ ἔμεινα, καλυψάμενος δ᾽ ἐνὶ νηὶ</l>
<l>κείμην. αἱ δ᾽ ἐφέροντο κακῇ ἀνέμοιο θυέλλῃ</l>
<l n="55">αὖτις ἐπ᾽ Αἰολίην νῆσον,  στενάχοντο δ᾽ ἑταῖροι.</l>
<l><milestone unit="para" ed="P" />ἔνθα δ᾽ ἐπ᾽ ἠπείρου βῆμεν καὶ ἀφυσσάμεθ᾽ ὕδωρ,</l>
<l>αἶψα δὲ δεῖπνον ἕλοντο θοῇς παρὰ νηυσὶν ἑταῖροι.</l>
<l>αὐτὰρ ἐπεὶ σίτοιό τ᾽ ἐπασσάμεθ᾽ ἠδὲ ποτῆτος,</l>
<l>δὴ τότ᾽ ἐγὼ κήρυκά τ᾽ ὀπασσάμενος καὶ ἑταῖρον</l>
<l n="60">βῆν εἰς Αἰόλου κλυτὰ δώματα: τὸν δ᾽ ἐκίχανον</l>
<l>δαινύμενον παρὰ ᾗ τ᾽ ἀλόχῳ καὶ οἷσι τέκεσσιν.</l>
<l>ἐλθόντες δ᾽ ἐς δῶμα παρὰ σταθμοῖσιν ἐπ᾽ οὐδοῦ</l>
<l>ἑζόμεθ᾽: οἱ δ᾽ ἀνὰ θυμὸν ἐθάμβεον ἔκ τ᾽ ἐρέοντο:</l>
<q direct="unspecified"><l><milestone unit="para" ed="P" />πῶς ἦλθες, Ὀδυσεῦ; τίς τοι κακὸς ἔχραε δαίμων;</l>
<l n="65">ἦ μέν σ᾽ ἐνδυκέως ἀπεπέμπομεν,  ὄφρ᾽ ἀφίκοιο</l>
<l>πατρίδα σὴν καὶ δῶμα καὶ εἴ πού τοι φίλον ἐστίν.</l></q>
<l><milestone unit="para" ed="P" />ὣς φάσαν, αὐτὰρ ἐγὼ μετεφώνεον ἀχνύμενος κῆρ:</l>
<q direct="unspecified"><l>ἄασάν μ᾽ ἕταροί τε κακοὶ πρὸς τοῖσί τε ὕπνος</l>
<l>σχέτλιος. ἀλλ᾽ ἀκέσασθε, φίλοι: δύναμις γὰρ ἐν ὑμῖν.</l></q>
<l n="70"><milestone unit="para" ed="P" />ὣς ἐφάμην μαλακοῖσι καθαπτόμενος ἐπέεσσιν,</l>
<l>οἱ δ᾽ ἄνεῳ ἐγένοντο: πατὴρ δ᾽ ἠμείβετο μύθῳ:</l>
<q direct="unspecified"><l><milestone unit="para" ed="P" />ἔρρ᾽ ἐκ νήσου θᾶσσον, ἐλέγχιστε ζωόντων:</l>
<l>οὐ γάρ μοι θέμις ἐστὶ κομιζέμεν οὐδ᾽ ἀποπέμπειν</l>
<l>ἄνδρα τόν, ὅς κε θεοῖσιν ἀπέχθηται μακάρεσσιν:</l>
<l n="75">ἔρρε,  ἐπεὶ ἄρα θεοῖσιν ἀπεχθόμενος τόδ᾽ ἱκάνεις.</l></q>
<l><milestone unit="para" ed="P" />ὣς εἰπὼν ἀπέπεμπε δόμων βαρέα στενάχοντα.</l>
<l>ἔνθεν δὲ προτέρω πλέομεν ἀκαχήμενοι ἦτορ.</l>
<l>τείρετο δ᾽ ἀνδρῶν θυμὸς ὑπ᾽ εἰρεσίης ἀλεγεινῆς</l>
<l>ἡμετέρῃ ματίῃ, ἐπεὶ οὐκέτι φαίνετο πομπή.</l>
<l n="80">ἑξῆμαρ μὲν ὁμῶς πλέομεν νύκτας τε καὶ ἦμαρ,</l>
<l>ἑβδομάτῃ δ᾽ ἱκόμεσθα Λάμου αἰπὺ πτολίεθρον,</l>
<l>Τηλέπυλον Λαιστρυγονίην, ὅθι ποιμένα ποιμὴν</l>
<l>ἠπύει εἰσελάων, ὁ δέ τ᾽ ἐξελάων ὑπακούει.</l>
<l>ἔνθα κ᾽ ἄυπνος ἀνὴρ δοιοὺς ἐξήρατο μισθούς,</l>
<l n="85">τὸν μὲν βουκολέων,  τὸν δ᾽ ἄργυφα μῆλα νομεύων:</l>
<l>ἐγγὺς γὰρ νυκτός τε καὶ ἤματός εἰσι κέλευθοι.</l>
<milestone n="87" unit="card" ed="p" />
<l>ἔνθ᾽ ἐπεὶ ἐς λιμένα κλυτὸν ἤλθομεν, ὃν πέρι πέτρη</l>
<l>ἠλίβατος τετύχηκε διαμπερὲς ἀμφοτέρωθεν,</l>
<l>ἀκταὶ δὲ προβλῆτες ἐναντίαι ἀλλήλῃσιν</l>
<l n="90">ἐν στόματι προύχουσιν,  ἀραιὴ δ᾽ εἴσοδός ἐστιν,</l>
<l>ἔνθ᾽ οἵ γ᾽ εἴσω πάντες ἔχον νέας ἀμφιελίσσας.</l>
<l>αἱ μὲν ἄρ᾽ ἔντοσθεν λιμένος κοίλοιο δέδεντο</l>
<l>πλησίαι: οὐ μὲν γάρ ποτ᾽ ἀέξετο κῦμά γ᾽ ἐν αὐτῷ,</l>
<l>οὔτε μέγ᾽ οὔτ᾽ ὀλίγον, λευκὴ δ᾽ ἦν ἀμφὶ γαλήνη:</l>
<l n="95">αὐτὰρ ἐγὼν οἶος σχέθον ἔξω νῆα μέλαιναν,</l>
<l>αὐτοῦ ἐπ᾽ ἐσχατιῇ, πέτρης ἐκ πείσματα δήσας:</l>
<l>ἔστην δὲ σκοπιὴν ἐς παιπαλόεσσαν ἀνελθών.</l>
<l>ἔνθα μὲν οὔτε βοῶν οὔτ᾽ ἀνδρῶν φαίνετο ἔργα,</l>
<l>καπνὸν δ᾽ οἶον ὁρῶμεν ἀπὸ χθονὸς ἀίσσοντα.</l>
<l n="100">δὴ τότ᾽ ἐγὼν ἑτάρους προΐειν πεύθεσθαι ἰόντας,</l>
<l>οἵ τινες ἀνέρες εἶεν ἐπὶ χθονὶ σῖτον ἔδοντες,</l>
<l>ἄνδρε δύω κρίνας, τρίτατον κήρυχ᾽ ἅμ᾽ ὀπάσσας.</l>
<l>οἱ δ᾽ ἴσαν ἐκβάντες λείην ὁδόν, ᾗ περ ἄμαξαι</l>
<l>ἄστυδ᾽ ἀφ᾽ ὑψηλῶν ὀρέων καταγίνεον ὕλην,</l>
<l n="105">κούρῃ δὲ ξύμβληντο πρὸ ἄστεος ὑδρευούσῃ,</l>
<l>θυγατέρ᾽ ἰφθίμῃ Λαιστρυγόνος Ἀντιφάταο.</l>
<l>ἡ μὲν ἄρ᾽ ἐς κρήνην κατεβήσετο καλλιρέεθρον</l>
<l>Ἀρτακίην: ἔνθεν γὰρ ὕδωρ προτὶ ἄστυ φέρεσκον:</l>
<l>οἱ δὲ παριστάμενοι προσεφώνεον ἔκ τ᾽ ἐρέοντο</l>
<l n="110">ὅς τις τῶνδ᾽ εἴη βασιλεὺς καὶ οἷσιν ἀνάσσοι:</l>
<l>ἡ δὲ μάλ᾽ αὐτίκα πατρὸς ἐπέφραδεν ὑψερεφὲς δῶ.</l>
<l>οἱ δ᾽ ἐπεὶ εἰσῆλθον κλυτὰ δώματα, τὴν δὲ γυναῖκα</l>
<l>εὗρον, ὅσην τ᾽ ὄρεος κορυφήν, κατὰ δ᾽ ἔστυγον αὐτήν.</l>
<l>ἡ δ᾽ αἶψ᾽ ἐξ ἀγορῆς ἐκάλει κλυτὸν Ἀντιφατῆα,</l>
<l n="115">ὃν πόσιν,  ὃς δὴ τοῖσιν ἐμήσατο λυγρὸν ὄλεθρον.</l>
<l>αὐτίχ᾽ ἕνα μάρψας ἑτάρων ὡπλίσσατο δεῖπνον:</l>
<l>τὼ δὲ δύ᾽ ἀίξαντε φυγῇ ἐπὶ νῆας ἱκέσθην.</l>
<l>αὐτὰρ ὁ τεῦχε βοὴν διὰ ἄστεος: οἱ δ᾽ ἀίοντες</l>
<l>φοίτων ἴφθιμοι Λαιστρυγόνες ἄλλοθεν ἄλλος,</l>
<l n="120">μυρίοι,  οὐκ ἄνδρεσσιν ἐοικότες, ἀλλὰ Γίγασιν.</l>
<l>οἵ ῥ᾽ ἀπὸ πετράων ἀνδραχθέσι χερμαδίοισιν</l>
<l>βάλλον: ἄφαρ δὲ κακὸς κόναβος κατὰ νῆας ὀρώρει</l>
<l>ἀνδρῶν τ᾽ ὀλλυμένων νηῶν θ᾽ ἅμα ἀγνυμενάων:</l>
<l>ἰχθῦς δ᾽ ὣς πείροντες ἀτερπέα δαῖτα φέροντο.</l>
<l n="125">ὄφρ᾽ οἱ τοὺς ὄλεκον λιμένος πολυβενθέος ἐντός,</l>
<l>τόφρα δ᾽ ἐγὼ ξίφος ὀξὺ ἐρυσσάμενος παρὰ μηροῦ</l>
<l>τῷ ἀπὸ πείσματ᾽ ἔκοψα νεὸς κυανοπρῴροιο.</l>
<l>αἶψα δ᾽ ἐμοῖς ἑτάροισιν ἐποτρύνας ἐκέλευσα</l>
<l>ἐμβαλέειν κώπῃς, ἵν᾽ ὑπὲκ κακότητα φύγοιμεν:</l>
<l n="130">οἱ δ᾽ ἅλα πάντες ἀνέρριψαν,  δείσαντες ὄλεθρον.</l>
<l>ἀσπασίως δ᾽ ἐς πόντον ἐπηρεφέας φύγε πέτρας</l>
<l>νηῦς ἐμή: αὐτὰρ αἱ ἄλλαι ἀολλέες αὐτόθ᾽ ὄλοντο.</l>
<milestone n="133" unit="card" ed="p" />
<l><milestone unit="para" ed="P" />ἔνθεν δὲ προτέρω πλέομεν ἀκαχήμενοι ἦτορ,</l>
<l>ἄσμενοι ἐκ θανάτοιο, φίλους ὀλέσαντες ἑταίρους.</l>
<l n="135">Αἰαίην δ᾽ ἐς νῆσον ἀφικόμεθ᾽: ἔνθα δ᾽ ἔναιε</l>
<l>Κίρκη ἐυπλόκαμος, δεινὴ θεὸς αὐδήεσσα,</l>
<l>αὐτοκασιγνήτη ὀλοόφρονος Αἰήταο:</l>
<l>ἄμφω δ᾽ ἐκγεγάτην φαεσιμβρότου Ἠελίοιο</l>
<l>μητρός τ᾽ ἐκ Πέρσης, τὴν Ὠκεανὸς τέκε παῖδα.</l>
<l n="140">ἔνθα δ᾽ ἐπ᾽ ἀκτῆς νηὶ κατηγαγόμεσθα σιωπῇ</l>
<l>ναύλοχον ἐς λιμένα, καί τις θεὸς ἡγεμόνευεν.</l>
<l>ἔνθα τότ᾽ ἐκβάντες δύο τ᾽ ἤματα καὶ δύο νύκτας</l>
<l>κείμεθ᾽ ὁμοῦ καμάτῳ τε καὶ ἄλγεσι θυμὸν ἔδοντες.</l>
<l>ἀλλ᾽ ὅτε δὴ τρίτον ἦμαρ ἐυπλόκαμος τέλεσ᾽ Ἠώς,</l>
<l n="145">καὶ τότ᾽ ἐγὼν ἐμὸν ἔγχος ἑλὼν καὶ φάσγανον ὀξὺ</l>
<l>καρπαλίμως παρὰ νηὸς ἀνήιον ἐς περιωπήν,</l>
<l>εἴ πως ἔργα ἴδοιμι βροτῶν ἐνοπήν τε πυθοίμην.</l>
<l>ἔστην δὲ σκοπιὴν ἐς παιπαλόεσσαν ἀνελθών,</l>
<l>καί μοι ἐείσατο καπνὸς ἀπὸ χθονὸς εὐρυοδείης,</l>
<l n="150">Κίρκης ἐν μεγάροισι,  διὰ δρυμὰ πυκνὰ καὶ ὕλην.</l>
<l>μερμήριξα δ᾽ ἔπειτα κατὰ φρένα καὶ κατὰ θυμὸν</l>
<l>ἐλθεῖν ἠδὲ πυθέσθαι, ἐπεὶ ἴδον αἴθοπα καπνόν.</l>
<l>ὧδε δέ μοι φρονέοντι δοάσσατο κέρδιον εἶναι,</l>
<l>πρῶτ᾽ ἐλθόντ᾽ ἐπὶ νῆα θοὴν καὶ θῖνα θαλάσσης</l>
<l n="155">δεῖπνον ἑταίροισιν δόμεναι προέμεν τε πυθέσθαι.</l>
<l>ἀλλ᾽ ὅτε δὴ σχεδὸν ἦα κιὼν νεὸς ἀμφιελίσσης,</l>
<l>καὶ τότε τίς με θεῶν ὀλοφύρατο μοῦνον ἐόντα,</l>
<l>ὅς ῥά μοι ὑψίκερων ἔλαφον μέγαν εἰς ὁδὸν αὐτὴν</l>
<l>ἧκεν. ὁ μὲν ποταμόνδε κατήιεν ἐκ νομοῦ ὕλης</l>
<l n="160">πιόμενος: δὴ γάρ μιν ἔχεν μένος ἠελίοιο.</l>
<l>τὸν δ᾽ ἐγὼ ἐκβαίνοντα κατ᾽ ἄκνηστιν μέσα νῶτα</l>
<l>πλῆξα: τὸ δ᾽ ἀντικρὺ δόρυ χάλκεον ἐξεπέρησε,</l>
<l>κὰδ δ᾽ ἔπεσ᾽ ἐν κονίῃσι μακών, ἀπὸ δ᾽ ἔπτατο θυμός.</l>
<l>τῷ δ᾽ ἐγὼ ἐμβαίνων δόρυ χάλκεον ἐξ ὠτειλῆς</l>
<l n="165">εἰρυσάμην: τὸ μὲν αὖθι κατακλίνας ἐπὶ γαίῃ</l>
<l>εἴασ᾽: αὐτὰρ ἐγὼ σπασάμην ῥῶπάς τε λύγους τε,</l>
<l>πεῖσμα δ᾽, ὅσον τ᾽ ὄργυιαν, ἐυστρεφὲς ἀμφοτέρωθεν</l>
<l>πλεξάμενος συνέδησα πόδας δεινοῖο πελώρου,</l>
<l>βῆν δὲ καταλοφάδεια φέρων ἐπὶ νῆα μέλαιναν</l>
<l n="170">ἔγχει ἐρειδόμενος,  ἐπεὶ οὔ πως ἦεν ἐπ᾽ ὤμου</l>
<l>χειρὶ φέρειν ἑτέρῃ: μάλα γὰρ μέγα θηρίον ἦεν.</l>
<l>κὰδ᾽ δ᾽ ἔβαλον προπάροιθε νεός, ἀνέγειρα δ᾽ ἑταίρους</l>
<l>μειλιχίοις ἐπέεσσι παρασταδὸν ἄνδρα ἕκαστον:</l>
<q direct="unspecified"><l><milestone unit="para" ed="P" />ὦ φίλοι, οὐ γάρ πω καταδυσόμεθ᾽ ἀχνύμενοί περ</l>
<l n="175">εἰς Ἀίδαο δόμους,  πρὶν μόρσιμον ἦμαρ ἐπέλθῃ:</l>
<l>ἀλλ᾽ ἄγετ᾽, ὄφρ᾽ ἐν νηὶ θοῇ βρῶσίς τε πόσις τε,</l>
<l>μνησόμεθα βρώμης, μηδὲ τρυχώμεθα λιμῷ.</l></q>
<milestone n="178" unit="card" ed="p" />
<l><milestone unit="para" ed="P" />ὣς ἐφάμην, οἱ δ᾽ ὦκα ἐμοῖς ἐπέεσσι πίθοντο,</l>
<l>ἐκ δὲ καλυψάμενοι παρὰ θῖν᾽ ἁλὸς ἀτρυγέτοιο</l>
<l n="180">θηήσαντ᾽ ἔλαφον: μάλα γὰρ μέγα θηρίον ἦεν.</l>
<l>αὐτὰρ ἐπεὶ τάρπησαν ὁρώμενοι ὀφθαλμοῖσιν,</l>
<l>χεῖρας νιψάμενοι τεύχοντ᾽ ἐρικυδέα δαῖτα.</l>
<l>ὣς τότε μὲν πρόπαν ἦμαρ ἐς ἠέλιον καταδύντα</l>
<l>ἥμεθα δαινύμενοι κρέα τ᾽ ἄσπετα καὶ μέθυ ἡδύ:</l>
<l n="185">ἦμος δ᾽ ἠέλιος κατέδυ καὶ ἐπὶ κνέφας ἦλθε,</l>
<l>δὴ τότε κοιμήθημεν ἐπὶ ῥηγμῖνι θαλάσσης.</l>
<l>ἦμος δ᾽ ἠριγένεια φάνη ῥοδοδάκτυλος Ἠώς,</l>
<l>καὶ τότ᾽ ἐγὼν ἀγορὴν θέμενος μετὰ πᾶσιν ἔειπον:</l>
<q direct="unspecified"><l><milestone unit="para" ed="P" />κέκλυτέ μευ μύθων, κακά περ πάσχοντες ἑταῖροι:</l>
<l n="190">ὦ φίλοι,  οὐ γάρ τ᾽ ἴδμεν, ὅπῃ ζόφος οὐδ᾽ ὅπῃ ἠώς,</l>
<l>οὐδ᾽ ὅπῃ ἠέλιος φαεσίμβροτος εἶσ᾽ ὑπὸ γαῖαν,</l>
<l>οὐδ᾽ ὅπῃ ἀννεῖται: ἀλλὰ φραζώμεθα θᾶσσον</l>
<l>εἴ τις ἔτ᾽ ἔσται μῆτις. ἐγὼ δ᾽ οὔκ οἴομαι εἶναι.</l>
<l>εἶδον γὰρ σκοπιὴν ἐς παιπαλόεσσαν ἀνελθὼν</l>
<l n="195">νῆσον,  τὴν πέρι πόντος ἀπείριτος ἐστεφάνωται:</l>
<l>αὐτὴ δὲ χθαμαλὴ κεῖται: καπνὸν δ᾽ ἐνὶ μέσσῃ</l>
<l>ἔδρακον ὀφθαλμοῖσι διὰ δρυμὰ πυκνὰ καὶ ὕλην.</l></q>
<l><milestone unit="para" ed="P" />ὣς ἐφάμην, τοῖσιν δὲ κατεκλάσθη φίλον ἦτορ</l>
<l>μνησαμένοις ἔργων Λαιστρυγόνος Ἀντιφάταο</l>
<l n="200">Κύκλωπός τε βίης μεγαλήτορος,  ἀνδροφάγοιο.</l>
<l>κλαῖον δὲ λιγέως θαλερὸν κατὰ δάκρυ χέοντες:</l>
<l>ἀλλ᾽ οὐ γάρ τις πρῆξις ἐγίγνετο μυρομένοισιν.</l>
<l><milestone unit="para" ed="P" />αὐτὰρ ἐγὼ δίχα πάντας ἐυκνήμιδας ἑταίρους</l>
<l>ἠρίθμεον, ἀρχὸν δὲ μετ᾽ ἀμφοτέροισιν ὄπασσα:</l>
<l n="205">τῶν μὲν ἐγὼν ἦρχον,  τῶν δ᾽ Εὐρύλοχος θεοειδής.</l>
<l>κλήρους δ᾽ ἐν κυνέῃ χαλκήρεϊ πάλλομεν ὦκα:</l>
<l>ἐκ δ᾽ ἔθορε κλῆρος μεγαλήτορος Εὐρυλόχοιο.</l>
<milestone n="208" unit="card" ed="p" />
<l>βῆ δ᾽ ἰέναι, ἅμα τῷ γε δύω καὶ εἴκοσ᾽ ἑταῖροι</l>
<l>κλαίοντες: κατὰ δ᾽ ἄμμε λίπον γοόωντας ὄπισθεν.</l>
<l n="210">εὗρον δ᾽ ἐν βήσσῃσι τετυγμένα δώματα Κίρκης</l>
<l>ξεστοῖσιν λάεσσι, περισκέπτῳ ἐνὶ χώρῳ:</l>
<l>ἀμφὶ δέ μιν λύκοι ἦσαν ὀρέστεροι ἠδὲ λέοντες,</l>
<l>τοὺς αὐτὴ κατέθελξεν, ἐπεὶ κακὰ φάρμακ᾽ ἔδωκεν.</l>
<l>οὐδ᾽ οἵ γ᾽ ὡρμήθησαν ἐπ᾽ ἀνδράσιν, ἀλλ᾽ ἄρα τοί γε</l>
<l n="215">οὐρῇσιν μακρῇσι περισσαίνοντες ἀνέσταν.</l>
<l>ὡς δ᾽ ὅτ᾽ ἂν ἀμφὶ ἄνακτα κύνες δαίτηθεν ἰόντα</l>
<l>σαίνωσ᾽, αἰεὶ γάρ τε φέρει μειλίγματα θυμοῦ,</l>
<l>ὣς τοὺς ἀμφὶ λύκοι κρατερώνυχες ἠδὲ λέοντες</l>
<l>σαῖνον: τοὶ δ᾽ ἔδεισαν, ἐπεὶ ἴδον αἰνὰ πέλωρα.</l>
<l n="220">ἔσταν δ᾽ ἐν προθύροισι θεᾶς καλλιπλοκάμοιο,</l>
<l>Κίρκης δ᾽ ἔνδον ἄκουον ἀειδούσης ὀπὶ καλῇ,</l>
<l>ἱστὸν ἐποιχομένης μέγαν ἄμβροτον, οἷα θεάων</l>
<l>λεπτά τε καὶ χαρίεντα καὶ ἀγλαὰ ἔργα πέλονται.</l>
<l>τοῖσι δὲ μύθων ἦρχε Πολίτης ὄρχαμος ἀνδρῶν,</l>
<l n="225">ὅς μοι κήδιστος ἑτάρων ἦν κεδνότατός τε:</l>
<q direct="unspecified"><l><milestone unit="para" ed="P" />ὦ φίλοι, ἔνδον γάρ τις ἐποιχομένη μέγαν ἱστὸν</l>
<l>καλὸν ἀοιδιάει, δάπεδον δ᾽ ἅπαν ἀμφιμέμυκεν,</l>
<l>ἢ θεὸς ἠὲ γυνή: ἀλλὰ φθεγγώμεθα θᾶσσον.</l></q>
<l><milestone unit="para" ed="P" />ὣς ἄρ᾽ ἐφώνησεν, τοὶ δὲ φθέγγοντο καλεῦντες.</l>
<l n="230">ἡ δ᾽ αἶψ᾽ ἐξελθοῦσα θύρας ὤιξε φαεινὰς</l>
<l>καὶ κάλει: οἱ δ᾽ ἅμα πάντες ἀιδρείῃσιν ἕποντο:</l>
<l>Εὐρύλοχος δ᾽ ὑπέμεινεν, ὀισάμενος δόλον εἶναι.</l>
<l>εἷσεν δ᾽ εἰσαγαγοῦσα κατὰ κλισμούς τε θρόνους τε,</l>
<l>ἐν δέ σφιν τυρόν τε καὶ ἄλφιτα καὶ μέλι χλωρὸν</l>
<l n="235">οἴνῳ Πραμνείῳ ἐκύκα: ἀνέμισγε δὲ σίτῳ</l>
<l>φάρμακα λύγρ᾽, ἵνα πάγχυ λαθοίατο πατρίδος αἴης.</l>
<l>αὐτὰρ ἐπεὶ δῶκέν τε καὶ ἔκπιον, αὐτίκ᾽ ἔπειτα</l>
<l>ῥάβδῳ πεπληγυῖα κατὰ συφεοῖσιν ἐέργνυ.</l>
<l>οἱ δὲ συῶν μὲν ἔχον κεφαλὰς φωνήν τε τρίχας τε</l>
<l n="240">καὶ δέμας, αὐτὰρ νοῦς ἦν ἔμπεδος, ὡς τὸ πάρος περ.</l>
<l>ὣς οἱ μὲν κλαίοντες ἐέρχατο,  τοῖσι δὲ Κίρκη</l>
<l>πάρ ῥ᾽ ἄκυλον βάλανόν τε βάλεν καρπόν τε κρανείης</l>
<l>ἔδμεναι, οἷα σύες χαμαιευνάδες αἰὲν ἔδουσιν.</l>
<l><milestone unit="para" ed="P" />Εὐρύλοχος δ᾽ αἶψ᾽ ἦλθε θοὴν ἐπὶ νῆα μέλαιναν</l>
<l n="245">ἀγγελίην ἑτάρων ἐρέων καὶ ἀδευκέα πότμον.</l>
<l>οὐδέ τι ἐκφάσθαι δύνατο ἔπος ἱέμενός περ,</l>
<l>κῆρ ἄχεϊ μεγάλῳ βεβολημένος: ἐν δέ οἱ ὄσσε</l>
<l>δακρυόφιν πίμπλαντο, γόον δ᾽ ὠίετο θυμός.</l>
<l>ἀλλ᾽ ὅτε δή μιν πάντες ἀγασσάμεθ᾽ ἐξερέοντες,</l>
<l n="250">καὶ τότε τῶν ἄλλων ἑτάρων κατέλεξεν ὄλεθρον:</l>
<q direct="unspecified"><l><milestone unit="para" ed="P" />ἤιομεν, ὡς ἐκέλευες, ἀνὰ δρυμά, φαίδιμ᾽ Ὀδυσσεῦ:</l>
<l>εὕρομεν ἐν βήσσῃσι τετυγμένα δώματα καλὰ</l>
<l>ξεστοῖσιν λάεσσι, περισκέπτῳ ἐνὶ χώρῳ.</l>
<l>ἔνθα δέ τις μέγαν ἱστὸν ἐποιχομένη λίγ᾽ ἄειδεν,</l>
<l n="255">ἢ θεὸς ἠὲ γυνή: τοὶ δὲ φθέγγοντο καλεῦντες.</l>
<l>ἡ δ᾽ αἶψ᾽ ἐξελθοῦσα θύρας ὤιξε φαεινὰς</l>
<l>καὶ κάλει: οἱ δ᾽ ἅμα πάντες ἀιδρείῃσιν ἕποντο:</l>
<l>αὐτὰρ ἐγὼν ὑπέμεινα, ὀισάμενος δόλον εἶναι.</l>
<l>οἱ δ᾽ ἅμ᾽ ἀιστώθησαν ἀολλέες, οὐδέ τις αὐτῶν</l>
<l n="260">ἐξεφάνη: δηρὸν δὲ καθήμενος ἐσκοπίαζον.</l></q>
<milestone n="261" unit="card" ed="p" />
<l><milestone unit="para" ed="P" />ὣς ἔφατ᾽, αὐτὰρ ἐγὼ περὶ μὲν ξίφος ἀργυρόηλον</l>
<l>ὤμοιιν βαλόμην, μέγα χάλκεον, ἀμφὶ δὲ τόξα:</l>
<l>τὸν δ᾽ ἂψ ἠνώγεα αὐτὴν ὁδὸν ἡγήσασθαι.</l>
<l>αὐτὰρ ὅ γ᾽ ἀμφοτέρῃσι λαβὼν ἐλλίσσετο γούνων</l>
<l n="265">καί μ᾽ ὀλοφυρόμενος ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />μή μ᾽ ἄγε κεῖσ᾽ ἀέκοντα, διοτρεφές, ἀλλὰ λίπ᾽ αὐτοῦ.</l>
<l>οἶδα γάρ, ὡς οὔτ᾽ αὐτὸς ἐλεύσεαι οὔτε τιν᾽ ἄλλον</l>
<l>ἄξεις σῶν ἑτάρων. ἀλλὰ ξὺν τοίσδεσι θᾶσσον</l>
<l>φεύγωμεν: ἔτι γάρ κεν ἀλύξαιμεν κακὸν ἦμαρ.</l></q>
<l n="270"><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<l>Εὐρύλοχ᾽,  ἦ τοι μὲν σὺ μέν᾽ αὐτοῦ τῷδ᾽ ἐνὶ χώρῳ</l>
<l>ἔσθων καὶ πίνων κοίλῃ παρὰ νηὶ μελαίνῃ:</l>
<l>αὐτὰρ ἐγὼν εἶμι, κρατερὴ δέ μοι ἔπλετ᾽ ἀνάγκη.</l></q>
<l><milestone unit="para" ed="P" />ὣς εἰπὼν παρὰ νηὸς ἀνήιον ἠδὲ θαλάσσης.</l>
<l n="275">ἀλλ᾽ ὅτε δὴ ἄρ᾽ ἔμελλον ἰὼν ἱερὰς ἀνὰ βήσσας</l>
<l>Κίρκης ἵξεσθαι πολυφαρμάκου ἐς μέγα δῶμα,</l>
<l>ἔνθα μοι Ἑρμείας χρυσόρραπις ἀντεβόλησεν</l>
<l>ἐρχομένῳ πρὸς δῶμα, νεηνίῃ ἀνδρὶ ἐοικώς,</l>
<l>πρῶτον ὑπηνήτῃ, τοῦ περ χαριεστάτη ἥβη:</l>
<l n="280">ἔν τ᾽ ἄρα μοι φῦ χειρί,  ἔπος τ᾽ ἔφατ᾽ ἔκ τ᾽ ὀνόμαζε:</l>
<q direct="unspecified"><l><milestone unit="para" ed="P" />πῇ δὴ αὖτ᾽, ὦ δύστηνε, δι᾽ ἄκριας ἔρχεαι οἶος,</l>
<l>χώρου ἄιδρις ἐών; ἕταροι δέ τοι οἵδ᾽ ἐνὶ Κίρκης</l>
<l>ἔρχαται ὥς τε σύες πυκινοὺς κευθμῶνας ἔχοντες.</l>
<l>ἦ τοὺς λυσόμενος δεῦρ᾽ ἔρχεαι; οὐδέ σέ φημι</l>
<l n="285">αὐτὸν νοστήσειν,  μενέεις δὲ σύ γ᾽, ἔνθα περ ἄλλοι.</l>
<l>ἀλλ᾽ ἄγε δή σε κακῶν ἐκλύσομαι ἠδὲ σαώσω.</l>
<l>τῆ, τόδε φάρμακον ἐσθλὸν ἔχων ἐς δώματα Κίρκης</l>
<l>ἔρχευ, ὅ κέν τοι κρατὸς ἀλάλκῃσιν κακὸν ἦμαρ.</l>
<l>πάντα δέ τοι ἐρέω ὀλοφώια δήνεα Κίρκης.</l>
<l n="290">τεύξει τοι κυκεῶ,  βαλέει δ᾽ ἐν φάρμακα σίτῳ.</l>
<l>ἀλλ᾽ οὐδ᾽ ὣς θέλξαι σε δυνήσεται: οὐ γὰρ ἐάσει</l>
<l>φάρμακον ἐσθλόν, ὅ τοι δώσω, ἐρέω δὲ ἕκαστα.</l>
<l>ὁππότε κεν Κίρκη σ᾽ ἐλάσῃ περιμήκεϊ ῥάβδῳ,</l>
<l>δὴ τότε σὺ ξίφος ὀξὺ ἐρυσσάμενος παρὰ μηροῦ</l>
<l n="295">Κίρκῃ ἐπαῖξαι,  ὥς τε κτάμεναι μενεαίνων.</l>
<l>ἡ δέ σ᾽ ὑποδείσασα κελήσεται εὐνηθῆναι:</l>
<l>ἔνθα σὺ μηκέτ᾽ ἔπειτ᾽ ἀπανήνασθαι θεοῦ εὐνήν,</l>
<l>ὄφρα κέ τοι λύσῃ θ᾽ ἑτάρους αὐτόν τε κομίσσῃ:</l>
<l>ἀλλὰ κέλεσθαί μιν μακάρων μέγαν ὅρκον ὀμόσσαι,</l>
<l n="300">μή τί τοι αὐτῷ πῆμα κακὸν βουλευσέμεν ἄλλο,</l>
<l>μή σ᾽ ἀπογυμνωθέντα κακὸν καὶ ἀνήνορα θήῃ.</l></q>
<milestone n="302" unit="card" ed="p" />
<l><milestone unit="para" ed="P" />ὣς ἄρα φωνήσας πόρε φάρμακον ἀργεϊφόντης</l>
<l>ἐκ γαίης ἐρύσας, καί μοι φύσιν αὐτοῦ ἔδειξε.</l>
<l>ῥίζῃ μὲν μέλαν ἔσκε, γάλακτι δὲ εἴκελον ἄνθος:</l>
<l n="305">μῶλυ δέ μιν καλέουσι θεοί: χαλεπὸν δέ τ᾽ ὀρύσσειν</l>
<l>ἀνδράσι γε θνητοῖσι, θεοὶ δέ τε πάντα δύνανται.</l>
<l>Ἑρμείας μὲν ἔπειτ᾽ ἀπέβη πρὸς μακρὸν Ὄλυμπον</l>
<l>νῆσον ἀν᾽ ὑλήεσσαν, ἐγὼ δ᾽ ἐς δώματα Κίρκης</l>
<l>ἤια, πολλὰ δέ μοι κραδίη πόρφυρε κιόντι.</l>
<l n="310">ἔστην δ᾽ εἰνὶ θύρῃσι θεᾶς καλλιπλοκάμοιο:</l>
<l>ἔνθα στὰς ἐβόησα, θεὰ δέ μευ ἔκλυεν αὐδῆς.</l>
<l>ἡ δ᾽ αἶψ᾽ ἐξελθοῦσα θύρας ὤιξε φαεινὰς</l>
<l>καὶ κάλει: αὐτὰρ ἐγὼν ἑπόμην ἀκαχήμενος ἦτορ.</l>
<l>εἷσε δέ μ᾽ εἰσαγαγοῦσα ἐπὶ θρόνου ἀργυροήλου</l>
<l n="315">καλοῦ δαιδαλέου: ὑπὸ δὲ θρῆνυς ποσὶν ἦεν:</l>
<l>τεῦχε δέ μοι κυκεῶ χρυσέῳ δέπαι, ὄφρα πίοιμι,</l>
<l>ἐν δέ τε φάρμακον ἧκε, κακὰ φρονέουσ᾽ ἐνὶ θυμῷ.</l>
<l>αὐτὰρ ἐπεὶ δῶκέν τε καὶ ἔκπιον, οὐδέ μ᾽ ἔθελξε,</l>
<l>ῥάβδῳ πεπληγυῖα ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l n="320">ἔρχεο νῦν συφεόνδε,  μετ᾽ ἄλλων λέξο ἑταίρων.</l></q>
<l><milestone unit="para" ed="P" />ὣς φάτ᾽, ἐγὼ δ᾽ ἄορ ὀξὺ ἐρυσσάμενος παρὰ μηροῦ</l>
<l>Κίρκῃ ἐπήιξα ὥς τε κτάμεναι μενεαίνων.</l>
<l>ἡ δὲ μέγα ἰάχουσα ὑπέδραμε καὶ λάβε γούνων,</l>
<l>καί μ᾽ ὀλοφυρομένη ἔπεα πτερόεντα προσηύδα:</l>
<q direct="unspecified"><l n="325"><milestone unit="para" ed="P" />τίς πόθεν εἰς ἀνδρῶν; πόθι τοι πόλις ἠδὲ τοκῆες;</l>
<l>θαῦμά μ᾽ ἔχει ὡς οὔ τι πιὼν τάδε φάρμακ᾽ ἐθέλχθης:</l>
<l>οὐδὲ γὰρ οὐδέ τις ἄλλος ἀνὴρ τάδε φάρμακ᾽ ἀνέτλη,</l>
<l>ὅς κε πίῃ καὶ πρῶτον ἀμείψεται ἕρκος ὀδόντων.</l>
<l>σοὶ δέ τις ἐν στήθεσσιν ἀκήλητος νόος ἐστίν.</l>
<l n="330">ἦ σύ γ᾽ Ὀδυσσεύς ἐσσι πολύτροπος,  ὅν τέ μοι αἰεὶ</l>
<l>φάσκεν ἐλεύσεσθαι χρυσόρραπις ἀργεϊφόντης,</l>
<l>ἐκ Τροίης ἀνιόντα θοῇ σὺν νηὶ μελαίνῃ.</l>
<l>ἀλλ᾽ ἄγε δὴ κολεῷ μὲν ἄορ θέο, νῶι δ᾽ ἔπειτα</l>
<l>εὐνῆς ἡμετέρης ἐπιβείομεν, ὄφρα μιγέντε</l>
<l n="335">εὐνῇ καὶ φιλότητι πεποίθομεν ἀλλήλοισιν.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>ὦ Κίρκη, πῶς γάρ με κέλεαι σοὶ ἤπιον εἶναι,</l>
<l>ἥ μοι σῦς μὲν ἔθηκας ἐνὶ μεγάροισιν ἑταίρους,</l>
<l>αὐτὸν δ᾽ ἐνθάδ᾽ ἔχουσα δολοφρονέουσα κελεύεις</l>
<l n="340">ἐς θάλαμόν τ᾽ ἰέναι καὶ σῆς ἐπιβήμεναι εὐνῆς,</l>
<l>ὄφρα με γυμνωθέντα κακὸν καὶ ἀνήνορα θήῃς.</l>
<l>οὐδ᾽ ἂν ἐγώ γ᾽ ἐθέλοιμι τεῆς ἐπιβήμεναι εὐνῆς,</l>
<l>εἰ μή μοι τλαίης γε, θεά, μέγαν ὅρκον ὀμόσσαι</l>
<l>μή τί μοι αὐτῷ πῆμα κακὸν βουλευσέμεν ἄλλο.</l></q>
<milestone n="345" unit="card" ed="p" />
<l n="345"><milestone unit="para" ed="P" />ὣς ἐφάμην,  ἡ δ᾽ αὐτίκ᾽ ἀπώμνυεν, ὡς ἐκέλευον.</l>
<l>αὐτὰρ ἐπεί ῥ᾽ ὄμοσέν τε τελεύτησέν τε τὸν ὅρκον,</l>
<l>καὶ τότ᾽ ἐγὼ Κίρκης ἐπέβην περικαλλέος εὐνῆς.</l>
<l><milestone unit="para" ed="P" />ἀμφίπολοι δ᾽ ἄρα τέως μὲν ἐνὶ μεγάροισι πένοντο</l>
<l>τέσσαρες, αἵ οἱ δῶμα κάτα δρήστειραι ἔασι:</l>
<l n="350">γίγνονται δ᾽ ἄρα ταί γ᾽ ἔκ τε κρηνέων ἀπό τ᾽ ἀλσέων</l>
<l>ἔκ θ᾽ ἱερῶν ποταμῶν, οἵ τ᾽ εἰς ἅλαδε προρέουσι.</l>
<l>τάων ἡ μὲν ἔβαλλε θρόνοις ἔνι ῥήγεα καλὰ</l>
<l>πορφύρεα καθύπερθ᾽, ὑπένερθε δὲ λῖθ᾽ ὑπέβαλλεν:</l>
<l>ἡ δ᾽ ἑτέρη προπάροιθε θρόνων ἐτίταινε τραπέζας</l>
<l n="355">ἀργυρέας,  ἐπὶ δέ σφι τίθει χρύσεια κάνεια:</l>
<l>ἡ δὲ τρίτη κρητῆρι μελίφρονα οἶνον ἐκίρνα</l>
<l>ἡδὺν ἐν ἀργυρέῳ, νέμε δὲ χρύσεια κύπελλα:</l>
<l>ἡ δὲ τετάρτη ὕδωρ ἐφόρει καὶ πῦρ ἀνέκαιε</l>
<l>πολλὸν ὑπὸ τρίποδι μεγάλῳ: ἰαίνετο δ᾽ ὕδωρ.</l>
<l n="360">αὐτὰρ ἐπεὶ δὴ ζέσσεν ὕδωρ ἐνὶ ἤνοπι χαλκῷ,</l>
<l>ἔς ῥ᾽ ἀσάμινθον ἕσασα λό᾽ ἐκ τρίποδος μεγάλοιο,</l>
<l>θυμῆρες κεράσασα, κατὰ κρατός τε καὶ ὤμων,</l>
<l>ὄφρα μοι ἐκ κάματον θυμοφθόρον εἵλετο γυίων.</l>
<l>αὐτὰρ ἐπεὶ λοῦσέν τε καὶ ἔχρισεν λίπ᾽ ἐλαίῳ,</l>
<l n="365">ἀμφὶ δέ με χλαῖναν καλὴν βάλεν ἠδὲ χιτῶνα,</l>
<l>εἷσε δέ μ᾽ εἰσαγαγοῦσα ἐπὶ θρόνου ἀργυροήλου</l>
<l>καλοῦ δαιδαλέου, ὑπὸ δὲ θρῆνυς ποσὶν ἦεν:</l>
<l>χέρνιβα δ᾽ ἀμφίπολος προχόῳ ἐπέχευε φέρουσα</l>
<l>καλῇ χρυσείῃ, ὑπὲρ ἀργυρέοιο λέβητος,</l>
<l n="370">νίψασθαι: παρὰ δὲ ξεστὴν ἐτάνυσσε τράπεζαν.</l>
<l>σῖτον δ᾽ αἰδοίη ταμίη παρέθηκε φέρουσα,</l>
<l>εἴδατα πόλλ᾽ ἐπιθεῖσα, χαριζομένη παρεόντων.</l>
<l>ἐσθέμεναι δ᾽ ἐκέλευεν: ἐμῷ δ᾽ οὐχ ἥνδανε θυμῷ,</l>
<l>ἀλλ᾽ ἥμην ἀλλοφρονέων, κακὰ δ᾽ ὄσσετο θυμός.</l>
<l n="375"><milestone unit="para" ed="P" />Κίρκη δ᾽ ὡς ἐνόησεν ἔμ᾽ ἥμενον οὐδ᾽ ἐπὶ σίτῳ</l>
<l>χεῖρας ἰάλλοντα, κρατερὸν δέ με πένθος ἔχοντα,</l>
<l>ἄγχι παρισταμένη ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" /> τίφθ᾽ οὕτως, Ὀδυσεῦ, κατ᾽ ἄρ᾽ ἕζεαι ἶσος ἀναύδῳ,</l>
<l>θυμὸν ἔδων, βρώμης δ᾽ οὐχ ἅπτεαι οὐδὲ ποτῆτος;</l>
<l n="380">ἦ τινά που δόλον ἄλλον ὀίεαι: οὐδέ τί σε χρὴ</l>
<l>δειδίμεν: ἤδη γάρ τοι ἀπώμοσα καρτερὸν ὅρκον.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ μιν ἀμειβόμενος προσέειπον:</l>
<q direct="unspecified"><l>ὦ Κίρκη, τίς γάρ κεν ἀνήρ, ὃς ἐναίσιμος εἴη,</l>
<l>πρὶν τλαίη πάσσασθαι ἐδητύος ἠδὲ ποτῆτος,</l>
<l n="385">πρὶν λύσασθ᾽ ἑτάρους καὶ ἐν ὀφθαλμοῖσιν ἰδέσθαι;</l>
<l>ἀλλ᾽ εἰ δὴ πρόφρασσα πιεῖν φαγέμεν τε κελεύεις,</l>
<l>λῦσον, ἵν᾽ ὀφθαλμοῖσιν ἴδω ἐρίηρας ἑταίρους.</l></q>
<milestone n="388" unit="card" ed="p" />
<l><milestone unit="para" ed="P" />ὣς ἐφάμην, Κίρκη δὲ διὲκ μεγάροιο βεβήκει</l>
<l>ῥάβδον ἔχουσ᾽ ἐν χειρί, θύρας δ᾽ ἀνέῳξε συφειοῦ,</l>
<l n="390">ἐκ δ᾽ ἔλασεν σιάλοισιν ἐοικότας ἐννεώροισιν.</l>
<l>οἱ μὲν ἔπειτ᾽ ἔστησαν ἐναντίοι, ἡ δὲ δι᾽ αὐτῶν</l>
<l>ἐρχομένη προσάλειφεν ἑκάστῳ φάρμακον ἄλλο.</l>
<l>τῶν δ᾽ ἐκ μὲν μελέων τρίχες ἔρρεον, ἃς πρὶν ἔφυσε</l>
<l>φάρμακον οὐλόμενον, τό σφιν πόρε πότνια Κίρκη:</l>
<l n="395">ἄνδρες δ᾽ ἂψ ἐγένοντο νεώτεροι ἢ πάρος ἦσαν,</l>
<l>καὶ πολὺ καλλίονες καὶ μείζονες εἰσοράασθαι.</l>
<l>ἔγνωσαν δέ μ᾽ ἐκεῖνοι ἔφυν τ᾽ ἐν χερσὶν ἕκαστος.</l>
<l>πᾶσιν δ᾽ ἱμερόεις ὑπέδυ γόος, ἀμφὶ δὲ δῶμα</l>
<l>σμερδαλέον κονάβιζε: θεὰ δ᾽ ἐλέαιρε καὶ αὐτή.</l>
<l n="400"><milestone unit="para" ed="P" />ἡ δέ μευ ἄγχι στᾶσα προσηύδα δῖα θεάων:</l>
<q direct="unspecified"><l>διογενὲς Λαερτιάδη, πολυμήχαν᾽ Ὀδυσσεῦ,</l>
<l>ἔρχεο νῦν ἐπὶ νῆα θοὴν καὶ θῖνα θαλάσσης.</l>
<l>νῆα μὲν ἂρ πάμπρωτον ἐρύσσατε ἤπειρόνδε,</l>
<l>κτήματα δ᾽ ἐν σπήεσσι πελάσσατε ὅπλα τε πάντα:</l>
<l n="405">αὐτὸς δ᾽ ἂψ ἰέναι καὶ ἄγειν ἐρίηρας ἑταίρους.</l></q>
<l><milestone unit="para" ed="P" />ὣς ἔφατ᾽, αὐτὰρ ἐμοί γ᾽ ἐπεπείθετο θυμὸς ἀγήνωρ,</l>
<l>βῆν δ᾽ ἰέναι ἐπὶ νῆα θοὴν καὶ θῖνα θαλάσσης.</l>
<l>εὗρον ἔπειτ᾽ ἐπὶ νηὶ θοῇ ἐρίηρας ἑταίρους</l>
<l>οἴκτρ᾽ ὀλοφυρομένους, θαλερὸν κατὰ δάκρυ χέοντας.</l>
<l n="410">ὡς δ᾽ ὅτ᾽ ἂν ἄγραυλοι πόριες περὶ βοῦς ἀγελαίας,</l>
<l>ἐλθούσας ἐς κόπρον, ἐπὴν βοτάνης κορέσωνται,</l>
<l>πᾶσαι ἅμα σκαίρουσιν ἐναντίαι: οὐδ᾽ ἔτι σηκοὶ</l>
<l>ἴσχουσ᾽, ἀλλ᾽ ἁδινὸν μυκώμεναι ἀμφιθέουσι:</l>
<l>μητέρας: ὣς ἔμ᾽ ἐκεῖνοι ἐπεὶ ἴδον ὀφθαλμοῖσι,</l>
<l n="415">δακρυόεντες ἔχυντο: δόκησε δ᾽ ἄρα σφίσι θυμὸς</l>
<l>ὣς ἔμεν, ὡς εἰ πατρίδ᾽ ἱκοίατο καὶ πόλιν αὐτὴν</l>
<l>τρηχείης Ἰθάκης, ἵνα τ᾽ ἔτραφεν ἠδ᾽ ἐγένοντο.</l>
<l>καί μ᾽ ὀλοφυρόμενοι ἔπεα πτερόεντα προσηύδων:</l>
<q direct="unspecified"><l><milestone unit="para" ed="P" /> σοὶ μὲν νοστήσαντι, διοτρεφές, ὣς ἐχάρημεν,</l>
<l n="420">ὡς εἴ τ᾽ εἰς Ἰθάκην ἀφικοίμεθα πατρίδα γαῖαν:</l>
<l>ἀλλ᾽ ἄγε, τῶν ἄλλων ἑτάρων κατάλεξον ὄλεθρον.</l></q>
<l><milestone unit="para" ed="P" />ὣς ἔφαν, αὐτὰρ ἐγὼ προσέφην μαλακοῖς ἐπέεσσι:</l>
<q direct="unspecified"><l>νῆα μὲν ἂρ πάμπρωτον ἐρύσσομεν ἤπειρόνδε,</l>
<l>κτήματα δ᾽ ἐν σπήεσσι πελάσσομεν ὅπλα τε πάντα:</l>
<l n="425">αὐτοὶ δ᾽ ὀτρύνεσθε ἐμοὶ ἅμα πάντες ἕπεσθαι,</l>
<l>ὄφρα ἴδηθ᾽ ἑτάρους ἱεροῖς ἐν δώμασι Κίρκης</l>
<l>πίνοντας καὶ ἔδοντας: ἐπηετανὸν γὰρ ἔχουσιν.</l></q>
<milestone n="428" unit="card" ed="p" />
<l><milestone unit="para" ed="P" />ὣς ἐφάμην, οἱ δ᾽ ὦκα ἐμοῖς ἐπέεσσι πίθοντο.</l>
<l>Εὐρύλοχος δέ μοι οἶος ἐρύκανε πάντας ἑταίρους:</l>
<l n="430">καί σφεας φωνήσας ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />ἆ δειλοί, πόσ᾽ ἴμεν; τί κακῶν ἱμείρετε τούτων;</l>
<l>Κίρκης ἐς μέγαρον καταβήμεναι, ἥ κεν ἅπαντας</l>
<l>ἢ σῦς ἠὲ λύκους ποιήσεται ἠὲ λέοντας,</l>
<l>οἵ κέν οἱ μέγα δῶμα φυλάσσοιμεν καὶ ἀνάγκῃ,</l>
<l n="435">ὥς περ Κύκλωψ ἔρξ᾽,  ὅτε οἱ μέσσαυλον ἵκοντο</l>
<l>ἡμέτεροι ἕταροι, σὺν δ᾽ ὁ θρασὺς εἵπετ᾽ Ὀδυσσεύς:</l>
<l>τούτου γὰρ καὶ κεῖνοι ἀτασθαλίῃσιν ὄλοντο.</l></q>
<l><milestone unit="para" ed="P" />ὣς ἔφατ᾽, αὐτὰρ ἐγώ γε μετὰ φρεσὶ μερμήριξα,</l>
<l>σπασσάμενος τανύηκες ἄορ παχέος παρὰ μηροῦ,</l>
<l n="440">τῷ οἱ ἀποπλήξας κεφαλὴν οὖδάσδε πελάσσαι,</l>
<l>καὶ πηῷ περ ἐόντι μάλα σχεδόν: ἀλλά μ᾽ ἑταῖροι</l>
<l>μειλιχίοις ἐπέεσσιν ἐρήτυον ἄλλοθεν ἄλλος:</l>
<q direct="unspecified"><l><milestone unit="para" ed="P" />διογενές, τοῦτον μὲν ἐάσομεν, εἰ σὺ κελεύεις,</l>
<l>αὐτοῦ πὰρ νηί τε μένειν καὶ νῆα ἔρυσθαι:</l>
<l n="445">ἡμῖν δ᾽ ἡγεμόνευ᾽ ἱερὰ πρὸς δώματα Κίρκης.</l></q>
<l><milestone unit="para" ed="P" />ὣς φάμενοι παρὰ νηὸς ἀνήιον ἠδὲ θαλάσσης.</l>
<l>οὐδὲ μὲν Εὐρύλοχος κοίλῃ παρὰ νηὶ λέλειπτο,</l>
<l>ἀλλ᾽ ἕπετ᾽: ἔδεισεν γὰρ ἐμὴν ἔκπαγλον ἐνιπήν.</l>
<l><milestone unit="para" ed="P" />τόφρα δὲ τοὺς ἄλλους ἑτάρους ἐν δώμασι Κίρκη</l>
<l n="450">ἐνδυκέως λοῦσέν τε καὶ ἔχρισεν λίπ᾽ ἐλαίῳ,</l>
<l>ἀμφὶ δ᾽ ἄρα χλαίνας οὔλας βάλεν ἠδὲ χιτῶνας:</l>
<l>δαινυμένους δ᾽ ἐὺ πάντας ἐφεύρομεν ἐν μεγάροισιν.</l>
<l>οἱ δ᾽ ἐπεὶ ἀλλήλους εἶδον φράσσαντό τ᾽ ἐσάντα,</l>
<l>κλαῖον ὀδυρόμενοι, περὶ δὲ στεναχίζετο δῶμα.</l>
<l n="455">ἡ δέ μευ ἄγχι στᾶσα προσηύδα δῖα θεάων:</l>
<q direct="unspecified"><l><milestone unit="para" ed="P" />μηκέτι νῦν θαλερὸν γόον ὄρνυτε: οἶδα καὶ αὐτὴ</l>
<l>ἠμὲν ὅσ᾽ ἐν πόντῳ πάθετ᾽ ἄλγεα ἰχθυόεντι,</l>
<l>ἠδ᾽ ὅσ᾽ ἀνάρσιοι ἄνδρες ἐδηλήσαντ᾽ ἐπὶ χέρσου.</l>
<l n="460">ἀλλ᾽ ἄγετ᾽ ἐσθίετε βρώμην καὶ πίνετε οἶνον,</l>
<l>εἰς ὅ κεν αὖτις θυμὸν ἐνὶ στήθεσσι λάβητε,</l>
<l>οἷον ὅτε πρώτιστον ἐλείπετε πατρίδα γαῖαν</l>
<l>τρηχείης Ἰθάκης. νῦν δ᾽ ἀσκελέες καὶ ἄθυμοι,</l>
<l>αἰὲν ἄλης χαλεπῆς μεμνημένοι, οὐδέ ποθ᾽ ὕμιν</l>
<l n="465">θυμὸς ἐν εὐφροσύνῃ,  ἐπεὶ ἦ μάλα πολλὰ πέποσθε.</l></q>
<l><milestone unit="para" ed="P" />ὣς ἔφαθ᾽, ἡμῖν δ᾽ αὖτ᾽ ἐπεπείθετο θυμὸς ἀγήνωρ.</l>
<l>ἔνθα μὲν ἤματα πάντα τελεσφόρον εἰς ἐνιαυτὸν</l>
<l>ἥμεθα δαινύμενοι κρέα τ᾽ ἄσπετα καὶ μέθυ ἡδύ:</l>
<l>ἀλλ᾽ ὅτε δή ῥ᾽ ἐνιαυτὸς ἔην, περὶ δ᾽ ἔτραπον ὧραι</l>
<l n="470">μηνῶν φθινόντων,  περὶ δ᾽ ἤματα μακρὰ τελέσθη,</l>
<l>καὶ τότε μ᾽ ἐκκαλέσαντες ἔφαν ἐρίηρες ἑταῖροι:</l>
<q direct="unspecified"><l><milestone unit="para" ed="P" />δαιμόνι᾽, ἤδη νῦν μιμνήσκεο πατρίδος αἴης,</l>
<l>εἴ τοι θέσφατόν ἐστι σαωθῆναι καὶ ἱκέσθαι</l>
<l>οἶκον ἐς ὑψόροφον καὶ σὴν ἐς πατρίδα γαῖαν.</l></q>
<milestone n="475" unit="card" ed="p" />
<l n="475"><milestone unit="para" ed="P" />ὣς ἔφαν, αὐτὰρ ἐμοί γ᾽ ἐπεπείθετο θυμὸς ἀγήνωρ.</l>
<l>ὣς τότε μὲν πρόπαν ἦμαρ ἐς ἠέλιον καταδύντα</l>
<l>ἥμεθα, δαινύμενοι κρέα τ᾽ ἄσπετα καὶ μέθυ ἡδύ:</l>
<l>ἦμος δ᾽ ἠέλιος κατέδυ καὶ ἐπὶ κνέφας ἦλθεν,</l>
<l>οἱ μὲν κοιμήσαντο κατὰ μέγαρα σκιόεντα.</l>
<l n="480">αὐτὰρ ἐγὼ Κίρκης ἐπιβὰς περικαλλέος εὐνῆς</l>
<l>γούνων ἐλλιτάνευσα, θεὰ δέ μευ ἔκλυεν αὐδῆς:</l>
<l>καί μιν φωνήσας ἔπεα πτερόεντα προσηύδων:</l>
<q direct="unspecified"><l><milestone unit="para" ed="P" />ὢ Κίρκη, τέλεσόν μοι ὑπόσχεσιν ἥν περ ὑπέστης,</l>
<l>οἴκαδε πεμψέμεναι: θυμὸς δέ μοι ἔσσυται ἤδη,</l>
<l n="485">ἠδ᾽ ἄλλων ἑτάρων,  οἵ μευ φθινύθουσι φίλον κῆρ</l>
<l>ἀμφ᾽ ἔμ᾽ ὀδυρόμενοι, ὅτε που σύ γε νόσφι γένηαι.</l></q>
<l><milestone unit="para" ed="P" />ὣς ἐφάμην, ἡ δ᾽ αὐτίκ᾽ ἀμείβετο δῖα θεάων:</l>
<q direct="unspecified"><l>διογενὲς Λαερτιάδη, πολυμήχαν᾽ Ὀδυσσεῦ,</l>
<l>μηκέτι νῦν ἀέκοντες ἐμῷ ἐνὶ μίμνετε οἴκῳ.</l>
<l n="490">ἀλλ᾽ ἄλλην χρὴ πρῶτον ὁδὸν τελέσαι καὶ ἱκέσθαι</l>
<l>εἰς Ἀίδαο δόμους καὶ ἐπαινῆς Περσεφονείης,</l>
<l>ψυχῇ χρησομένους Θηβαίου Τειρεσίαο,</l>
<l>μάντηος ἀλαοῦ, τοῦ τε φρένες ἔμπεδοί εἰσι:</l>
<l>τῷ καὶ τεθνηῶτι νόον πόρε Περσεφόνεια,</l>
<l n="495">οἴῳ πεπνῦσθαι,  τοὶ δὲ σκιαὶ ἀίσσουσιν.</l></q>
<l><milestone unit="para" ed="P" />ὣς ἔφατ᾽, αὐτὰρ ἐμοί γε κατεκλάσθη φίλον ἦτορ:</l>
<l>κλαῖον δ᾽ ἐν λεχέεσσι καθήμενος, οὐδέ νύ μοι κῆρ</l>
<l>ἤθελ᾽ ἔτι ζώειν καὶ ὁρᾶν φάος ἠελίοιο.</l>
<l>αὐτὰρ ἐπεὶ κλαίων τε κυλινδόμενος τ᾽ ἐκορέσθην,</l>
<l n="500">καὶ τότε δή μιν ἔπεσσιν ἀμειβόμενος προσέειπον:</l>
<q direct="unspecified"><l><milestone unit="para" ed="P" />ὢ Κίρκη, τίς γὰρ ταύτην ὁδὸν ἡγεμονεύσει;</l>
<l>εἰς Ἄϊδος δ᾽ οὔ πώ τις ἀφίκετο νηὶ μελαίνῃ.</l></q>
<milestone n="503" unit="card" ed="p" />
<l><milestone unit="para" ed="P" />ὣς ἐφάμην, ἡ δ᾽ αὐτίκ᾽ ἀμείβετο δῖα θεάων:</l>
<q direct="unspecified"><l>διογενὲς Λαερτιάδη, πολυμήχαν᾽ Ὀδυσσεῦ,</l>
<l n="505">μή τί τοι ἡγεμόνος γε ποθὴ παρὰ νηὶ μελέσθω,</l>
<l>ἱστὸν δὲ στήσας, ἀνά θ᾽ ἱστία λευκὰ πετάσσας</l>
<l>ἧσθαι: τὴν δέ κέ τοι πνοιὴ Βορέαο φέρῃσιν.</l>
<l>ἀλλ᾽ ὁπότ᾽ ἂν δὴ νηὶ δι᾽ Ὠκεανοῖο περήσῃς,</l>
<l>ἔνθ᾽ ἀκτή τε λάχεια καὶ ἄλσεα Περσεφονείης,</l>
<l n="510">μακραί τ᾽ αἴγειροι καὶ ἰτέαι ὠλεσίκαρποι,</l>
<l>νῆα μὲν αὐτοῦ κέλσαι ἐπ᾽ Ὠκεανῷ βαθυδίνῃ,</l>
<l>αὐτὸς δ᾽ εἰς Ἀίδεω ἰέναι δόμον εὐρώεντα.</l>
<l>ἔνθα μὲν εἰς Ἀχέροντα Πυριφλεγέθων τε ῥέουσιν</l>
<l>Κώκυτός θ᾽, ὃς δὴ Στυγὸς ὕδατός ἐστιν ἀπορρώξ,</l>
<l n="515">πέτρη τε ξύνεσίς τε δύω ποταμῶν ἐριδούπων:</l>
<l>ἔνθα δ᾽ ἔπειθ᾽, ἥρως, χριμφθεὶς πέλας, ὥς σε κελεύω,</l>
<l>βόθρον ὀρύξαι, ὅσον τε πυγούσιον ἔνθα καὶ ἔνθα,</l>
<l>ἀμφ᾽ αὐτῷ δὲ χοὴν χεῖσθαι πᾶσιν νεκύεσσιν,</l>
<l>πρῶτα μελικρήτῳ, μετέπειτα δὲ ἡδέι οἴνῳ,</l>
<l n="520">τὸ τρίτον αὖθ᾽ ὕδατι: ἐπὶ δ᾽ ἄλφιτα λευκὰ παλύνειν.</l>
<l>πολλὰ δὲ γουνοῦσθαι νεκύων ἀμενηνὰ κάρηνα,</l>
<l>ἐλθὼν εἰς Ἰθάκην στεῖραν βοῦν, ἥ τις ἀρίστη,</l>
<l>ῥέξειν ἐν μεγάροισι πυρήν τ᾽ ἐμπλησέμεν ἐσθλῶν,</l>
<l>Τειρεσίῃ δ᾽ ἀπάνευθεν ὄιν ἱερευσέμεν οἴῳ</l>
<l n="525">παμμέλαν᾽,  ὃς μήλοισι μεταπρέπει ὑμετέροισιν.</l>
<l>αὐτὰρ ἐπὴν εὐχῇσι λίσῃ κλυτὰ ἔθνεα νεκρῶν,</l>
<l>ἔνθ᾽ ὄιν ἀρνειὸν ῥέζειν θῆλύν τε μέλαιναν</l>
<l>εἰς Ἔρεβος στρέψας, αὐτὸς δ᾽ ἀπονόσφι τραπέσθαι</l>
<l>ἱέμενος ποταμοῖο ῥοάων: ἔνθα δὲ πολλαὶ</l>
<l n="530">ψυχαὶ ἐλεύσονται νεκύων κατατεθνηώτων.</l>
<l>δὴ τότ᾽ ἔπειθ᾽ ἑτάροισιν ἐποτρῦναι καὶ ἀνῶξαι</l>
<l>μῆλα, τὰ δὴ κατάκειτ᾽ ἐσφαγμένα νηλέι χαλκῷ,</l>
<l>δείραντας κατακῆαι, ἐπεύξασθαι δὲ θεοῖσιν,</l>
<l>ἰφθίμῳ τ᾽ Ἀίδῃ καὶ ἐπαινῇ Περσεφονείῃ:</l>
<l n="535">αὐτὸς δὲ ξίφος ὀξὺ ἐρυσσάμενος παρὰ μηροῦ</l>
<l>ἧσθαι, μηδὲ ἐᾶν νεκύων ἀμενηνὰ κάρηνα</l>
<l>αἵματος ἆσσον ἴμεν, πρὶν Τειρεσίαο πυθέσθαι.</l>
<l>ἔνθα τοι αὐτίκα μάντις ἐλεύσεται, ὄρχαμε λαῶν,</l>
<l>ὅς κέν τοι εἴπῃσιν ὁδὸν καὶ μέτρα κελεύθου</l>
<l n="540">νόστον θ᾽,  ὡς ἐπὶ πόντον ἐλεύσεαι ἰχθυόεντα.</l></q>
<l><milestone unit="para" ed="P" />ὣς ἔφατ᾽, αὐτίκα δὲ χρυσόθρονος ἤλυθεν Ἠώς.</l>
<l>ἀμφὶ δέ με χλαῖνάν τε χιτῶνά τε εἵματα ἕσσεν:</l>
<l>αὐτὴ δ᾽ ἀργύφεον φᾶρος μέγα ἕννυτο νύμφη,</l>
<l>λεπτὸν καὶ χαρίεν, περὶ δὲ ζώνην βάλετ᾽ ἰξυῖ</l>
<l n="545">καλὴν χρυσείην,  κεφαλῇ δ᾽ ἐπέθηκε καλύπτρην.</l>
<milestone n="546" unit="card" ed="p" />
<l>αὐτὰρ ἐγὼ διὰ δώματ᾽ ἰὼν ὤτρυνον ἑταίρους</l>
<l>μειλιχίοις ἐπέεσσι παρασταδὸν ἄνδρα ἕκαστον:</l>
<q direct="unspecified"><l><milestone unit="para" ed="P" />μηκέτι νῦν εὕδοντες ἀωτεῖτε γλυκὺν ὕπνον,</l>
<l>ἀλλ᾽ ἴομεν: δὴ γάρ μοι ἐπέφραδε πότνια Κίρκη.</l></q>
<l n="550"><milestone unit="para" ed="P" />ὣς ἐφάμην,  τοῖσιν δ᾽ ἐπεπείθετο θυμὸς ἀγήνωρ.</l>
<l>οὐδὲ μὲν οὐδ᾽ ἔνθεν περ ἀπήμονας ἦγον ἑταίρους.</l>
<l>Ἐλπήνωρ δέ τις ἔσκε νεώτατος, οὔτε τι λίην</l>
<l>ἄλκιμος ἐν πολέμῳ οὔτε φρεσὶν ᾗσιν ἀρηρώς:</l>
<l>ὅς μοι ἄνευθ᾽ ἑτάρων ἱεροῖς ἐν δώμασι Κίρκης,</l>
<l n="555">ψύχεος ἱμείρων,  κατελέξατο οἰνοβαρείων.</l>
<l>κινυμένων δ᾽ ἑτάρων ὅμαδον καὶ δοῦπον ἀκούσας</l>
<l>ἐξαπίνης ἀνόρουσε καὶ ἐκλάθετο φρεσὶν ᾗσιν</l>
<l>ἄψορρον καταβῆναι ἰὼν ἐς κλίμακα μακρήν,</l>
<l>ἀλλὰ καταντικρὺ τέγεος πέσεν: ἐκ δέ οἱ αὐχὴν</l>
<l n="560">ἀστραγάλων ἐάγη,  ψυχὴ δ᾽ Ἄϊδόσδε κατῆλθεν.</l>
<l><milestone unit="para" ed="P" />ἐρχομένοισι δὲ τοῖσιν ἐγὼ μετὰ μῦθον ἔειπον:</l>
<q direct="unspecified"><l>φάσθε νύ που οἶκόνδε φίλην ἐς πατρίδα γαῖαν</l>
<l>ἔρχεσθ᾽: ἄλλην δ᾽ ἧμιν ὁδὸν τεκμήρατο Κίρκη,</l>
<l>εἰς Ἀίδαο δόμους καὶ ἐπαινῆς Περσεφονείης</l>
<l n="565">ψυχῇ χρησομένους Θηβαίου Τειρεσίαο.</l></q>
<l><milestone unit="para" ed="P" />ὣς ἐφάμην, τοῖσιν δὲ κατεκλάσθη φίλον ἦτορ,</l>
<l>ἑζόμενοι δὲ κατ᾽ αὖθι γόων τίλλοντό τε χαίτας:</l>
<l>ἀλλ᾽ οὐ γάρ τις πρῆξις ἐγίγνετο μυρομένοισιν.</l>
<l><milestone unit="para" ed="P" />ἀλλ᾽ ὅτε δή ῥ᾽ ἐπὶ νῆα θοὴν καὶ θῖνα θαλάσσης</l>
<l n="570">ᾔομεν ἀχνύμενοι θαλερὸν κατὰ δάκρυ χέοντες,</l>
<l>τόφρα δ᾽ ἄρ᾽ οἰχομένη Κίρκη παρὰ νηὶ μελαίνῃ</l>
<l>ἀρνειὸν κατέδησεν ὄιν θῆλύν τε μέλαιναν,</l>
<l>ῥεῖα παρεξελθοῦσα: τίς ἂν θεὸν οὐκ ἐθέλοντα</l>
<l>ὀφθαλμοῖσιν ἴδοιτ᾽ ἢ ἔνθ᾽ ἢ ἔνθα κιόντα;</l>
</div1></body></text></TEI.2>