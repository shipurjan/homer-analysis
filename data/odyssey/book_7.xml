<?xml version="1.0" encoding="utf-8"?>
<TEI.2><text><body><div1 n="7" type="Book" org="uniform" sample="complete">
<milestone n="1" unit="card" ed="p" />
<l>ὧς ὁ μὲν ἔνθ᾽ ἠρᾶτο πολύτλας δῖος Ὀδυσσεύς,</l>
<l>κούρην δὲ προτὶ ἄστυ φέρεν μένος ἡμιόνοιιν.</l>
<l>ἡ δ᾽ ὅτε δὴ οὗ πατρὸς ἀγακλυτὰ δώμαθ᾽ ἵκανε,</l>
<l>στῆσεν ἄρ᾽ ἐν προθύροισι, κασίγνητοι δέ μιν ἀμφὶς</l>
<l n="5">ἵσταντ᾽ ἀθανάτοις ἐναλίγκιοι,  οἵ ῥ᾽ ὑπ᾽ ἀπήνης</l>
<l>ἡμιόνους ἔλυον ἐσθῆτά τε ἔσφερον εἴσω.</l>
<l>αὐτὴ δ᾽ ἐς θάλαμον ἑὸν ἤιε: δαῖε δέ οἱ πῦρ</l>
<l>γρῆυς Ἀπειραίη, θαλαμηπόλος Εὐρυμέδουσα,</l>
<l>τήν ποτ᾽ Ἀπείρηθεν νέες ἤγαγον ἀμφιέλισσαι:</l>
<l n="10">Ἀλκινόῳ δ᾽ αὐτὴν γέρας ἔξελον,  οὕνεκα πᾶσιν</l>
<l>Φαιήκεσσιν ἄνασσε, θεοῦ δ᾽ ὣς δῆμος ἄκουεν:</l>
<l>ἣ τρέφε Ναυσικάαν λευκώλενον ἐν μεγάροισιν.</l>
<l>ἥ οἱ πῦρ ἀνέκαιε καὶ εἴσω δόρπον ἐκόσμει.</l>
<l><milestone unit="para" ed="P" />καὶ τότ᾽ Ὀδυσσεὺς ὦρτο πόλινδ᾽ ἴμεν: ἀμφὶ δ᾽ Ἀθήνη</l>
<l n="15">πολλὴν ἠέρα χεῦε φίλα φρονέουσ᾽ Ὀδυσῆι,</l>
<l>μή τις Φαιήκων μεγαθύμων ἀντιβολήσας</l>
<l>κερτομέοι τ᾽ ἐπέεσσι καὶ ἐξερέοιθ᾽ ὅτις εἴη.</l>
<l>ἀλλ᾽ ὅτε δὴ ἄρ᾽ ἔμελλε πόλιν δύσεσθαι ἐραννήν,</l>
<l>ἔνθα οἱ ἀντεβόλησε θεά, γλαυκῶπις Ἀθήνη,</l>
<l n="20">παρθενικῇ ἐικυῖα νεήνιδι,  κάλπιν ἐχούσῃ.</l>
<l>στῆ δὲ πρόσθ᾽ αὐτοῦ, ὁ δ᾽ ἀνείρετο δῖος Ὀδυσσεύς:</l>
<q direct="unspecified"><l><milestone unit="para" ed="P" />ὦ τέκος, οὐκ ἄν μοι δόμον ἀνέρος ἡγήσαιο</l>
<l>Ἀλκινόου, ὃς τοῖσδε μετ᾽ ἀνθρώποισι ἀνάσσει;</l>
<l>καὶ γὰρ ἐγὼ ξεῖνος ταλαπείριος ἐνθάδ᾽ ἱκάνω</l>
<l n="25">τηλόθεν ἐξ ἀπίης γαίης: τῷ οὔ τινα οἶδα</l>
<l>ἀνθρώπων, οἳ τήνδε πόλιν καὶ γαῖαν ἔχουσιν.</l></q>
<l><milestone unit="para" ed="P" />τὸν δ᾽ αὖτε προσέειπε θεά, γλαυκῶπις Ἀθήνη:</l>
<q direct="unspecified"><l>τοιγὰρ ἐγώ τοι, ξεῖνε πάτερ, δόμον, ὅν με κελεύεις,</l>
<l>δείξω, ἐπεί μοι πατρὸς ἀμύμονος ἐγγύθι ναίει.</l>
<l n="30">ἀλλ᾽ ἴθι σιγῇ τοῖον,  ἐγὼ δ᾽ ὁδὸν ἡγεμονεύσω,</l>
<l>μηδέ τιν᾽ ἀνθρώπων προτιόσσεο μηδ᾽ ἐρέεινε.</l>
<l>οὐ γὰρ ξείνους οἵδε μάλ᾽ ἀνθρώπους ἀνέχονται,</l>
<l>οὐδ᾽ ἀγαπαζόμενοι φιλέουσ᾽ ὅς κ᾽ ἄλλοθεν ἔλθῃ.</l>
<l>νηυσὶ θοῇσιν τοί γε πεποιθότες ὠκείῃσι</l>
<l n="35">λαῖτμα μέγ᾽ ἐκπερόωσιν,  ἐπεί σφισι δῶκ᾽ ἐνοσίχθων:</l>
<l>τῶν νέες ὠκεῖαι ὡς εἰ πτερὸν ἠὲ νόημα.</l></q>
<milestone n="37" unit="card" ed="p" />
<l><milestone unit="para" ed="P" />ὣς ἄρα φωνήσασ᾽ ἡγήσατο Παλλὰς Ἀθήνη</l>
<l>καρπαλίμως: ὁ δ᾽ ἔπειτα μετ᾽ ἴχνια βαῖνε θεοῖο.</l>
<l>τὸν δ᾽ ἄρα Φαίηκες ναυσικλυτοὶ οὐκ ἐνόησαν</l>
<l n="40">ἐρχόμενον κατὰ ἄστυ διὰ σφέας: οὐ γὰρ Ἀθήνη</l>
<l>εἴα ἐυπλόκαμος, δεινὴ θεός, ἥ ῥά οἱ ἀχλὺν</l>
<l>θεσπεσίην κατέχευε φίλα φρονέουσ᾽ ἐνὶ θυμῷ.</l>
<l>θαύμαζεν δ᾽ Ὀδυσεὺς λιμένας καὶ νῆας ἐίσας</l>
<l>αὐτῶν θ᾽ ἡρώων ἀγορὰς καὶ τείχεα μακρὰ</l>
<l n="45">ὑψηλά,  σκολόπεσσιν ἀρηρότα, θαῦμα ἰδέσθαι.</l>
<l>ἀλλ᾽ ὅτε δὴ βασιλῆος ἀγακλυτὰ δώμαθ᾽ ἵκοντο,</l>
<l>τοῖσι δὲ μύθων ἦρχε θεά, γλαυκῶπις Ἀθήνη:</l>
<q direct="unspecified"><l><milestone unit="para" ed="P" />οὗτος δή τοι, ξεῖνε πάτερ, δόμος, ὅν με κελεύεις</l>
<l>πεφραδέμεν: δήεις δὲ διοτρεφέας βασιλῆας</l>
<l n="50">δαίτην δαινυμένους: σὺ δ᾽ ἔσω κίε,  μηδέ τι θυμῷ</l>
<l>τάρβει: θαρσαλέος γὰρ ἀνὴρ ἐν πᾶσιν ἀμείνων</l>
<l>ἔργοισιν τελέθει, εἰ καί ποθεν ἄλλοθεν ἔλθοι.</l>
<l>δέσποιναν μὲν πρῶτα κιχήσεαι ἐν μεγάροισιν:</l>
<l>Ἀρήτη δ᾽ ὄνομ᾽ ἐστὶν ἐπώνυμον, ἐκ δὲ τοκήων</l>
<l n="55">τῶν αὐτῶν οἵ περ τέκον Ἀλκίνοον βασιλῆα.</l>
<l>Ναυσίθοον μὲν πρῶτα Ποσειδάων ἐνοσίχθων</l>
<l>γείνατο καὶ Περίβοια, γυναικῶν εἶδος ἀρίστη,</l>
<l>ὁπλοτάτη θυγάτηρ μεγαλήτορος Εὐρυμέδοντος,</l>
<l>ὅς ποθ᾽ ὑπερθύμοισι Γιγάντεσσιν βασίλευεν.</l>
<l n="60">ἀλλ᾽ ὁ μὲν ὤλεσε λαὸν ἀτάσθαλον,  ὤλετο δ᾽ αὐτός:</l>
<l>τῇ δὲ Ποσειδάων ἐμίγη καὶ ἐγείνατο παῖδα</l>
<l>Ναυσίθοον μεγάθυμον, ὃς ἐν Φαίηξιν ἄνασσε:</l>
<l>Ναυσίθοος δ᾽ ἔτεκεν Ῥηξήνορά τ᾽ Ἀλκίνοόν τε.</l>
<l>τὸν μὲν ἄκουρον ἐόντα βάλ᾽ ἀργυρότοξος Ἀπόλλων</l>
<l n="65">νυμφίον ἐν μεγάρῳ,  μίαν οἴην παῖδα λιπόντα</l>
<l>Ἀρήτην: τὴν δ᾽ Ἀλκίνοος ποιήσατ᾽ ἄκοιτιν,</l>
<l>καί μιν ἔτισ᾽, ὡς οὔ τις ἐπὶ χθονὶ τίεται ἄλλη,</l>
<l>ὅσσαι νῦν γε γυναῖκες ὑπ᾽ ἀνδράσιν οἶκον ἔχουσιν.</l>
<l>ὣς κείνη περὶ κῆρι τετίμηταί τε καὶ ἔστιν</l>
<l n="70">ἔκ τε φίλων παίδων ἔκ τ᾽ αὐτοῦ Ἀλκινόοιο</l>
<l>καὶ λαῶν, οἵ μίν ῥα θεὸν ὣς εἰσορόωντες</l>
<l>δειδέχαται μύθοισιν, ὅτε στείχῃσ᾽ ἀνὰ ἄστυ.</l>
<l>οὐ μὲν γάρ τι νόου γε καὶ αὐτὴ δεύεται ἐσθλοῦ:</l>
<l>ᾗσι τ᾽ ἐὺ φρονέῃσι καὶ ἀνδράσι νείκεα λύει.</l>
<l n="75">εἴ κέν τοι κείνη γε φίλα φρονέῃσ᾽ ἐνὶ θυμῷ,</l>
<l>ἐλπωρή τοι ἔπειτα φίλους τ᾽ ἰδέειν καὶ ἱκέσθαι</l>
<l>οἶκον ἐς ὑψόροφον καὶ σὴν ἐς πατρίδα γαῖαν.</l></q>
<milestone n="77" unit="card" ed="p" />
<l><milestone unit="para" ed="P" />ὣς ἄρα φωνήσασ᾽ ἀπέβη γλαυκῶπις Ἀθήνη</l>
<l>πόντον ἐπ᾽ ἀτρύγετον, λίπε δὲ Σχερίην ἐρατεινήν,</l>
<l n="80">ἵκετο δ᾽ ἐς Μαραθῶνα καὶ εὐρυάγυιαν Ἀθήνην,</l>
<l>δῦνε δ᾽ Ἐρεχθῆος πυκινὸν δόμον. αὐτὰρ Ὀδυσσεὺς</l>
<l>Ἀλκινόου πρὸς δώματ᾽ ἴε κλυτά: πολλὰ δέ οἱ κῆρ</l>
<l>ὥρμαιν᾽ ἱσταμένῳ, πρὶν χάλκεον οὐδὸν ἱκέσθαι.</l>
<l>ὥς τε γὰρ ἠελίου αἴγλη πέλεν ἠὲ σελήνης</l>
<l n="85">δῶμα καθ᾽ ὑψερεφὲς μεγαλήτορος Ἀλκινόοιο.</l>
<l>χάλκεοι μὲν γὰρ τοῖχοι ἐληλέδατ᾽ ἔνθα καὶ ἔνθα,</l>
<l>ἐς μυχὸν ἐξ οὐδοῦ, περὶ δὲ θριγκὸς κυάνοιο:</l>
<l>χρύσειαι δὲ θύραι πυκινὸν δόμον ἐντὸς ἔεργον:</l>
<l>σταθμοὶ δ᾽ ἀργύρεοι ἐν χαλκέῳ ἕστασαν οὐδῷ,</l>
<l n="90">ἀργύρεον δ᾽ ἐφ᾽ ὑπερθύριον,  χρυσέη δὲ κορώνη.</l>
<l>χρύσειοι δ᾽ ἑκάτερθε καὶ ἀργύρεοι κύνες ἦσαν,</l>
<l>οὓς Ἥφαιστος ἔτευξεν ἰδυίῃσι πραπίδεσσι</l>
<l>δῶμα φυλασσέμεναι μεγαλήτορος Ἀλκινόοιο,</l>
<l>ἀθανάτους ὄντας καὶ ἀγήρως ἤματα πάντα.</l>
<l n="95">ἐν δὲ θρόνοι περὶ τοῖχον ἐρηρέδατ᾽ ἔνθα καὶ ἔνθα,</l>
<l>ἐς μυχὸν ἐξ οὐδοῖο διαμπερές, ἔνθ᾽ ἐνὶ πέπλοι</l>
<l>λεπτοὶ ἐύννητοι βεβλήατο, ἔργα γυναικῶν.</l>
<l>ἔνθα δὲ Φαιήκων ἡγήτορες ἑδριόωντο</l>
<l>πίνοντες καὶ ἔδοντες: ἐπηετανὸν γὰρ ἔχεσκον.</l>
<l n="100">χρύσειοι δ᾽ ἄρα κοῦροι ἐυδμήτων ἐπὶ βωμῶν</l>
<l>ἕστασαν αἰθομένας δαΐδας μετὰ χερσὶν ἔχοντες,</l>
<l>φαίνοντες νύκτας κατὰ δώματα δαιτυμόνεσσι.</l>
<l>πεντήκοντα δέ οἱ δμωαὶ κατὰ δῶμα γυναῖκες</l>
<l>αἱ μὲν ἀλετρεύουσι μύλῃς ἔπι μήλοπα καρπόν,</l>
<l n="105">αἱ δ᾽ ἱστοὺς ὑφόωσι καὶ ἠλάκατα στρωφῶσιν</l>
<l>ἥμεναι, οἷά τε φύλλα μακεδνῆς αἰγείροιο:</l>
<l>καιρουσσέων δ᾽ ὀθονέων ἀπολείβεται ὑγρὸν ἔλαιον.</l>
<milestone n="107" unit="card" ed="p" />
<l>ὅσσον Φαίηκες περὶ πάντων ἴδριες ἀνδρῶν</l>
<l>νῆα θοὴν ἐνὶ πόντῳ ἐλαυνέμεν, ὣς δὲ γυναῖκες</l>
<l n="110">ἱστῶν τεχνῆσσαι: πέρι γάρ σφισι δῶκεν Ἀθήνη</l>
<l>ἔργα τ᾽ ἐπίστασθαι περικαλλέα καὶ φρένας ἐσθλάς.</l>
<l>ἔκτοσθεν δ᾽ αὐλῆς μέγας ὄρχατος ἄγχι θυράων</l>
<l>τετράγυος: περὶ δ᾽ ἕρκος ἐλήλαται ἀμφοτέρωθεν.</l>
<l>ἔνθα δὲ δένδρεα μακρὰ πεφύκασι τηλεθόωντα,</l>
<l n="115">ὄγχναι καὶ ῥοιαὶ καὶ μηλέαι ἀγλαόκαρποι</l>
<l>συκέαι τε γλυκεραὶ καὶ ἐλαῖαι τηλεθόωσαι.</l>
<l>τάων οὔ ποτε καρπὸς ἀπόλλυται οὐδ᾽ ἀπολείπει</l>
<l>χείματος οὐδὲ θέρευς, ἐπετήσιος: ἀλλὰ μάλ᾽ αἰεὶ</l>
<l>Ζεφυρίη πνείουσα τὰ μὲν φύει, ἄλλα δὲ πέσσει.</l>
<l n="120">ὄγχνη ἐπ᾽ ὄγχνῃ γηράσκει,  μῆλον δ᾽ ἐπὶ μήλῳ,</l>
<l>αὐτὰρ ἐπὶ σταφυλῇ σταφυλή, σῦκον δ᾽ ἐπὶ σύκῳ.</l>
<l>ἔνθα δέ οἱ πολύκαρπος ἀλωὴ ἐρρίζωται,</l>
<l>τῆς ἕτερον μὲν θειλόπεδον λευρῷ ἐνὶ χώρῳ</l>
<l>τέρσεται ἠελίῳ, ἑτέρας δ᾽ ἄρα τε τρυγόωσιν,</l>
<l n="125">ἄλλας δὲ τραπέουσι: πάροιθε δέ τ᾽ ὄμφακές εἰσιν</l>
<l>ἄνθος ἀφιεῖσαι, ἕτεραι δ᾽ ὑποπερκάζουσιν.</l>
<l>ἔνθα δὲ κοσμηταὶ πρασιαὶ παρὰ νείατον ὄρχον</l>
<l>παντοῖαι πεφύασιν, ἐπηετανὸν γανόωσαι:</l>
<l>ἐν δὲ δύω κρῆναι ἡ μέν τ᾽ ἀνὰ κῆπον ἅπαντα</l>
<l n="130">σκίδναται,  ἡ δ᾽ ἑτέρωθεν ὑπ᾽ αὐλῆς οὐδὸν ἵησι</l>
<l>πρὸς δόμον ὑψηλόν, ὅθεν ὑδρεύοντο πολῖται.</l>
<l>τοῖ᾽ ἄρ᾽ ἐν Ἀλκινόοιο θεῶν ἔσαν ἀγλαὰ δῶρα.</l>
<l><milestone unit="para" ed="P" />ἔνθα στὰς θηεῖτο πολύτλας δῖος Ὀδυσσεύς.</l>
<l>αὐτὰρ ἐπεὶ δὴ πάντα ἑῷ θηήσατο θυμῷ,</l>
<l n="135">καρπαλίμως ὑπὲρ οὐδὸν ἐβήσετο δώματος εἴσω.</l>
<l>εὗρε δὲ Φαιήκων ἡγήτορας ἠδὲ μέδοντας</l>
<l>σπένδοντας δεπάεσσιν ἐυσκόπῳ ἀργεϊφόντῃ,</l>
<l>ᾧ πυμάτῳ σπένδεσκον, ὅτε μνησαίατο κοίτου.</l>
<l>αὐτὰρ ὁ βῆ διὰ δῶμα πολύτλας δῖος Ὀδυσσεὺς</l>
<l n="140">πολλὴν ἠέρ᾽ ἔχων,  ἥν οἱ περίχευεν Ἀθήνη,</l>
<l>ὄφρ᾽ ἵκετ᾽ Ἀρήτην τε καὶ Ἀλκίνοον βασιλῆα.</l>
<l>ἀμφὶ δ᾽ ἄρ᾽ Ἀρήτης βάλε γούνασι χεῖρας Ὀδυσσεύς,</l>
<l>καὶ τότε δή ῥ᾽ αὐτοῖο πάλιν χύτο θέσφατος ἀήρ.</l>
<l>οἱ δ᾽ ἄνεῳ ἐγένοντο, δόμον κάτα φῶτα ἰδόντες:</l>
<l n="145">θαύμαζον δ᾽ ὁρόωντες.  ὁ δὲ λιτάνευεν Ὀδυσσεύς:</l>
<q direct="unspecified"><l><milestone unit="para" ed="P" />Ἀρήτη, θύγατερ Ῥηξήνορος ἀντιθέοιο,</l>
<l>σόν τε πόσιν σά τε γούναθ᾽ ἱκάνω πολλὰ μογήσας</l>
<l>τούσδε τε δαιτυμόνας: τοῖσιν θεοὶ ὄλβια δοῖεν</l>
<l>ζωέμεναι, καὶ παισὶν ἐπιτρέψειεν ἕκαστος</l>
<l n="150">κτήματ᾽ ἐνὶ μεγάροισι γέρας θ᾽ ὅ τι δῆμος ἔδωκεν:</l>
<l>αὐτὰρ ἐμοὶ πομπὴν ὀτρύνετε πατρίδ᾽ ἱκέσθαι</l>
<l>θᾶσσον, ἐπεὶ δὴ δηθὰ φίλων ἄπο πήματα πάσχω.</l></q>
<milestone n="152" unit="card" ed="p" />
<l><milestone unit="para" ed="P" />ὣς εἰπὼν κατ᾽ ἄρ᾽ ἕζετ᾽ ἐπ᾽ ἐσχάρῃ ἐν κονίῃσιν</l>
<l>πὰρ πυρί: οἱ δ᾽ ἄρα πάντες ἀκὴν ἐγένοντο σιωπῇ.</l>
<l n="155">ὀψὲ δὲ δὴ μετέειπε γέρων ἥρως Ἐχένηος,</l>
<l>ὃς δὴ Φαιήκων ἀνδρῶν προγενέστερος ἦεν</l>
<l>καὶ μύθοισι κέκαστο, παλαιά τε πολλά τε εἰδώς:</l>
<l>ὅ σφιν ἐὺ φρονέων ἀγορήσατο καὶ μετέειπεν:</l>
<q direct="unspecified"><l>Ἀλκίνο᾽, οὐ μέν τοι τόδε κάλλιον, οὐδὲ ἔοικε,</l>
<l n="160">ξεῖνον μὲν χαμαὶ ἧσθαι ἐπ᾽ ἐσχάρῃ ἐν κονίῃσιν,</l>
<l>οἵδε δὲ σὸν μῦθον ποτιδέγμενοι ἰσχανόωνται.</l>
<l>ἄλλ᾽ ἄγε δὴ ξεῖνον μὲν ἐπὶ θρόνου ἀργυροήλου</l>
<l>εἷσον ἀναστήσας, σὺ δὲ κηρύκεσσι κέλευσον</l>
<l>οἶνον ἐπικρῆσαι, ἵνα καὶ Διὶ τερπικεραύνῳ</l>
<l n="165">σπείσομεν,  ὅς θ᾽ ἱκέτῃσιν ἅμ᾽ αἰδοίοισιν ὀπηδεῖ:</l>
<l>δόρπον δὲ ξείνῳ ταμίη δότω ἔνδον ἐόντων.</l></q>
<l><milestone unit="para" ed="P" />αὐτὰρ ἐπεὶ τό γ᾽ ἄκουσ᾽ ἱερὸν μένος Ἀλκινόοιο,</l>
<l>χειρὸς ἑλὼν Ὀδυσῆα δαΐφρονα ποικιλομήτην</l>
<l>ὦρσεν ἀπ᾽ ἐσχαρόφιν καὶ ἐπὶ θρόνου εἷσε φαεινοῦ,</l>
<l n="170">υἱὸν ἀναστήσας ἀγαπήνορα Λαοδάμαντα,</l>
<l>ὅς οἱ πλησίον ἷζε, μάλιστα δέ μιν φιλέεσκεν.</l>
<l>χέρνιβα δ᾽ ἀμφίπολος προχόῳ ἐπέχευε φέρουσα</l>
<l>καλῇ χρυσείῃ ὑπὲρ ἀργυρέοιο λέβητος,</l>
<l>νίψασθαι: παρὰ δὲ ξεστὴν ἐτάνυσσε τράπεζαν.</l>
<l n="175">σῖτον δ᾽ αἰδοίη ταμίη παρέθηκε φέρουσα,</l>
<l>εἴδατα πόλλ᾽ ἐπιθεῖσα, χαριζομένη παρεόντων.</l>
<l>αὐτὰρ ὁ πῖνε καὶ ἦσθε πολύτλας δῖος Ὀδυσσεύς.</l>
<l>καὶ τότε κήρυκα προσέφη μένος Ἀλκινόοιο:</l>
<q direct="unspecified"><l><milestone unit="para" ed="P" />Ποντόνοε, κρητῆρα κερασσάμενος μέθυ νεῖμον</l>
<l n="180">πᾶσιν ἀνὰ μέγαρον,  ἵνα καὶ Διὶ τερπικεραύνῳ</l>
<l>σπείσομεν, ὅς θ᾽ ἱκέτῃσιν ἅμ᾽ αἰδοίοισιν ὀπηδεῖ.</l></q>
<l><milestone unit="para" ed="P" />ὣς φάτο, Ποντόνοος δὲ μελίφρονα οἶνον ἐκίρνα,</l>
<l>νώμησεν δ᾽ ἄρα πᾶσιν ἐπαρξάμενος δεπάεσσιν.</l>
<l>αὐτὰρ ἐπεὶ σπεῖσάν τ᾽ ἔπιόν θ᾽, ὅσον ἤθελε θυμός,</l>
<l n="185">τοῖσιν δ᾽ Ἀλκίνοος ἀγορήσατο καὶ μετέειπε:</l>
<q direct="unspecified"><l><milestone unit="para" ed="P" />κέκλυτε, Φαιήκων ἡγήτορες ἠδὲ μέδοντες</l>
<l>ὄφρ᾽ εἴπω τά με θυμὸς ἐνὶ στήθεσσι κελεύει.</l>
<l>νῦν μὲν δαισάμενοι κατακείετε οἴκαδ᾽ ἰόντες:</l>
<l>ἠῶθεν δὲ γέροντας ἐπὶ πλέονας καλέσαντες</l>
<l n="190">ξεῖνον ἐνὶ μεγάροις ξεινίσσομεν ἠδὲ θεοῖσιν</l>
<l>ῥέξομεν ἱερὰ καλά, ἔπειτα δὲ καὶ περὶ πομπῆς</l>
<l>μνησόμεθ᾽, ὥς χ᾽ ὁ ξεῖνος ἄνευθε πόνου καὶ ἀνίης</l>
<l>πομπῇ ὑφ᾽ ἡμετέρῃ ἣν πατρίδα γαῖαν ἵκηται</l>
<l>χαίρων καρπαλίμως, εἰ καὶ μάλα τηλόθεν ἐστί,</l>
<l n="195">μηδέ τι μεσσηγύς γε κακὸν καὶ πῆμα πάθῃσι,</l>
<l>πρίν γε τὸν ἧς γαίης ἐπιβήμεναι: ἔνθα δ᾽ ἔπειτα</l>
<l>πείσεται, ἅσσα οἱ αἶσα κατὰ κλῶθές τε βαρεῖαι</l>
<l>γιγνομένῳ νήσαντο λίνῳ, ὅτε μιν τέκε μήτηρ.</l>
<milestone n="198" unit="card" ed="p" />
<l>εἰ δέ τις ἀθανάτων γε κατ᾽ οὐρανοῦ εἰλήλουθεν,</l>
<l n="200">ἄλλο τι δὴ τόδ᾽ ἔπειτα θεοὶ περιμηχανόωνται.</l>
<l>αἰεὶ γὰρ τὸ πάρος γε θεοὶ φαίνονται ἐναργεῖς</l>
<l>ἡμῖν, εὖτ᾽ ἔρδωμεν ἀγακλειτὰς ἑκατόμβας,</l>
<l>δαίνυνταί τε παρ᾽ ἄμμι καθήμενοι ἔνθα περ ἡμεῖς.</l>
<l>εἰ δ᾽ ἄρα τις καὶ μοῦνος ἰὼν ξύμβληται ὁδίτης,</l>
<l n="205">οὔ τι κατακρύπτουσιν,  ἐπεί σφισιν ἐγγύθεν εἰμέν,</l>
<l>ὥς περ Κύκλωπές τε καὶ ἄγρια φῦλα Γιγάντων.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>Ἀλκίνο᾽, ἄλλο τί τοι μελέτω φρεσίν: οὐ γὰρ ἐγώ γε</l>
<l>ἀθανάτοισιν ἔοικα, τοὶ οὐρανὸν εὐρὺν ἔχουσιν,</l>
<l n="210">οὐ δέμας οὐδὲ φυήν,  ἀλλὰ θνητοῖσι βροτοῖσιν.</l>
<l>οὕς τινας ὑμεῖς ἴστε μάλιστ᾽ ὀχέοντας ὀιζὺν</l>
<l>ἀνθρώπων, τοῖσίν κεν ἐν ἄλγεσιν ἰσωσαίμην.</l>
<l>καὶ δ᾽ ἔτι κεν καὶ μᾶλλον ἐγὼ κακὰ μυθησαίμην,</l>
<l>ὅσσα γε δὴ ξύμπαντα θεῶν ἰότητι μόγησα.</l>
<l n="215">ἀλλ᾽ ἐμὲ μὲν δορπῆσαι ἐάσατε κηδόμενόν περ:</l>
<l>οὐ γάρ τι στυγερῇ ἐπὶ γαστέρι κύντερον ἄλλο</l>
<l>ἔπλετο, ἥ τ᾽ ἐκέλευσεν ἕο μνήσασθαι ἀνάγκῃ</l>
<l>καὶ μάλα τειρόμενον καὶ ἐνὶ φρεσὶ πένθος ἔχοντα,</l>
<l>ὡς καὶ ἐγὼ πένθος μὲν ἔχω φρεσίν, ἡ δὲ μάλ᾽ αἰεὶ</l>
<l n="220">ἐσθέμεναι κέλεται καὶ πινέμεν,  ἐκ δέ με πάντων</l>
<l>ληθάνει ὅσσ᾽ ἔπαθον, καὶ ἐνιπλησθῆναι ἀνώγει.</l>
<l>ὑμεῖς δ᾽ ὀτρύνεσθαι ἅμ᾽ ἠοῖ φαινομένηφιν,</l>
<l>ὥς κ᾽ ἐμὲ τὸν δύστηνον ἐμῆς ἐπιβήσετε πάτρης</l>
<l>καί περ πολλὰ παθόντα: ἰδόντα με καὶ λίποι αἰὼν</l>
<l n="225">κτῆσιν ἐμήν, δμῶάς τε καὶ ὑψερεφὲς μέγα δῶμα.</l></q>
<l><milestone unit="para" ed="P" />ὣς ἔφαθ᾽, οἱ δ᾽ ἄρα πάντες ἐπῄνεον ἠδ᾽ ἐκέλευον</l>
<l>πεμπέμεναι τὸν ξεῖνον, ἐπεὶ κατὰ μοῖραν ἔειπεν.</l>
<l>αὐτὰρ ἐπεὶ σπεῖσάν τ᾽ ἔπιον θ᾽ ὅσον ἤθελε θυμός,</l>
<l>οἱ μὲν κακκείοντες ἔβαν οἶκόνδε ἕκαστος,</l>
<l n="230">αὐτὰρ ὁ ἐν μεγάρῳ ὑπελείπετο δῖος Ὀδυσσεύς,</l>
<l>πὰρ δέ οἱ Ἀρήτη τε καὶ Ἀλκίνοος θεοειδὴς</l>
<l>ἥσθην: ἀμφίπολοι δ᾽ ἀπεκόσμεον ἔντεα δαιτός.</l>
<l>τοῖσιν δ᾽ Ἀρήτη λευκώλενος ἤρχετο μύθων:</l>
<l>ἔγνω γὰρ φᾶρός τε χιτῶνά τε εἵματ᾽ ἰδοῦσα</l>
<l n="235">καλά,  τά ῥ᾽ αὐτὴ τεῦξε σὺν ἀμφιπόλοισι γυναιξί:</l>
<l>καί μιν φωνήσασ᾽ ἔπεα πτερόεντα προσηύδα:</l>
<q direct="unspecified"><l><milestone unit="para" ed="P" />ξεῖνε, τὸ μέν σε πρῶτον ἐγὼν εἰρήσομαι αὐτή:</l>
<l>τίς πόθεν εἰς ἀνδρῶν; τίς τοι τάδε εἵματ᾽ ἔδωκεν;</l>
<l>οὐ δὴ φῆς ἐπὶ πόντον ἀλώμενος ἐνθάδ᾽ ἱκέσθαι;</l></q>
<milestone n="240" unit="card" ed="p" />
<l n="240"><milestone unit="para" ed="P" />τὴν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>ἀργαλέον,  βασίλεια, διηνεκέως ἀγορεῦσαι</l>
<l>κήδε᾽, ἐπεί μοι πολλὰ δόσαν θεοὶ Οὐρανίωνες:</l>
<l>τοῦτο δέ τοι ἐρέω ὅ μ᾽ ἀνείρεαι ἠδὲ μεταλλᾷς.</l>
<l>Ὠγυγίη τις νῆσος ἀπόπροθεν εἰν ἁλὶ κεῖται:</l>
<l n="245">ἔνθα μὲν Ἄτλαντος θυγάτηρ,  δολόεσσα Καλυψὼ</l>
<l>ναίει ἐυπλόκαμος, δεινὴ θεός: οὐδέ τις αὐτῇ</l>
<l>μίσγεται οὔτε θεῶν οὔτε θνητῶν ἀνθρώπων.</l>
<l>ἀλλ᾽ ἐμὲ τὸν δύστηνον ἐφέστιον ἤγαγε δαίμων</l>
<l>οἶον, ἐπεί μοι νῆα θοὴν ἀργῆτι κεραυνῷ</l>
<l n="250">Ζεὺς ἔλσας ἐκέασσε μέσῳ ἐνὶ οἴνοπι πόντῳ.</l>
<l>ἔνθ᾽ ἄλλοι μὲν πάντες ἀπέφθιθεν ἐσθλοὶ ἑταῖροι,</l>
<l>αὐτὰρ ἐγὼ τρόπιν ἀγκὰς ἑλὼν νεὸς ἀμφιελίσσης</l>
<l>ἐννῆμαρ φερόμην: δεκάτῃ δέ με νυκτὶ μελαίνῃ</l>
<l>νῆσον ἐς Ὠγυγίην πέλασαν θεοί, ἔνθα Καλυψὼ</l>
<l n="255">ναίει ἐυπλόκαμος,  δεινὴ θεός, ἥ με λαβοῦσα</l>
<l>ἐνδυκέως ἐφίλει τε καὶ ἔτρεφεν ἠδὲ ἔφασκε</l>
<l>θήσειν ἀθάνατον καὶ ἀγήραον ἤματα πάντα:</l>
<l>ἀλλ᾽ ἐμὸν οὔ ποτε θυμὸν ἐνὶ στήθεσσιν ἔπειθεν.</l>
<l>ἔνθα μὲν ἑπτάετες μένον ἔμπεδον, εἵματα δ᾽ αἰεὶ</l>
<l n="260">δάκρυσι δεύεσκον,  τά μοι ἄμβροτα δῶκε Καλυψώ:</l>
<l>ἀλλ᾽ ὅτε δὴ ὀγδόατόν μοι ἐπιπλόμενον ἔτος ἦλθεν,</l>
<l>καὶ τότε δή μ᾽ ἐκέλευσεν ἐποτρύνουσα νέεσθαι</l>
<l>Ζηνὸς ὑπ᾽ ἀγγελίης, ἢ καὶ νόος ἐτράπετ᾽ αὐτῆς.</l>
<l>πέμπε δ᾽ ἐπὶ σχεδίης πολυδέσμου, πολλὰ δ᾽ ἔδωκε,</l>
<l n="265">σῖτον καὶ μέθυ ἡδύ,  καὶ ἄμβροτα εἵματα ἕσσεν,</l>
<l>οὖρον δὲ προέηκεν ἀπήμονά τε λιαρόν τε.</l>
<l>ἑπτὰ δὲ καὶ δέκα μὲν πλέον ἤματα ποντοπορεύων,</l>
<l>ὀκτωκαιδεκάτῃ δ᾽ ἐφάνη ὄρεα σκιόεντα</l>
<l>γαίης ὑμετέρης, γήθησε δέ μοι φίλον ἦτορ</l>
<l n="270">δυσμόρῳ: ἦ γὰρ ἔμελλον ἔτι ξυνέσεσθαι ὀιζυῖ</l>
<l>πολλῇ, τήν μοι ἐπῶρσε Ποσειδάων ἐνοσίχθων,</l>
<l>ὅς μοι ἐφορμήσας ἀνέμους κατέδησε κέλευθον,</l>
<l>ὤρινεν δὲ θάλασσαν ἀθέσφατον, οὐδέ τι κῦμα</l>
<l>εἴα ἐπὶ σχεδίης ἁδινὰ στενάχοντα φέρεσθαι.</l>
<l n="275">τὴν μὲν ἔπειτα θύελλα διεσκέδασ᾽: αὐτὰρ ἐγώ γε</l>
<l>νηχόμενος τόδε λαῖτμα διέτμαγον, ὄφρα με γαίῃ</l>
<l>ὑμετέρῃ ἐπέλασσε φέρων ἄνεμός τε καὶ ὕδωρ.</l>
<l>ἔνθα κέ μ᾽ ἐκβαίνοντα βιήσατο κῦμ᾽ ἐπὶ χέρσου,</l>
<l>πέτρῃς πρὸς μεγάλῃσι βαλὸν καὶ ἀτερπέι χώρῳ:</l>
<l n="280">ἀλλ᾽ ἀναχασσάμενος νῆχον πάλιν,  ἧος ἐπῆλθον</l>
<l>ἐς ποταμόν, τῇ δή μοι ἐείσατο χῶρος ἄριστος,</l>
<l>λεῖος πετράων, καὶ ἐπὶ σκέπας ἦν ἀνέμοιο.</l>
<l>ἐκ δ᾽ ἔπεσον θυμηγερέων, ἐπὶ δ᾽ ἀμβροσίη νὺξ</l>
<l>ἤλυθ᾽. ἐγὼ δ᾽ ἀπάνευθε διιπετέος ποταμοῖο</l>
<l n="285">ἐκβὰς ἐν θάμνοισι κατέδραθον,  ἀμφὶ δὲ φύλλα</l>
<l>ἠφυσάμην: ὕπνον δὲ θεὸς κατ᾽ ἀπείρονα χεῦεν.</l>
<milestone n="287" unit="card" ed="p" />
<l>ἔνθα μὲν ἐν φύλλοισι φίλον τετιημένος ἦτορ</l>
<l>εὗδον παννύχιος καὶ ἐπ᾽ ἠῶ καὶ μέσον ἦμαρ.</l>
<l>δείλετό τ᾽ ἠέλιος καί με γλυκὺς ὕπνος ἀνῆκεν.</l>
<l n="290">ἀμφιπόλους δ᾽ ἐπὶ θινὶ τεῆς ἐνόησα θυγατρὸς</l>
<l>παιζούσας, ἐν δ᾽ αὐτὴ ἔην ἐικυῖα θεῇσι:</l>
<l>τὴν ἱκέτευσ᾽: ἡ δ᾽ οὔ τι νοήματος ἤμβροτεν ἐσθλοῦ,</l>
<l>ὡς οὐκ ἂν ἔλποιο νεώτερον ἀντιάσαντα</l>
<l>ἐρξέμεν: αἰεὶ γάρ τε νεώτεροι ἀφραδέουσιν.</l>
<l n="295">ἥ μοι σῖτον ἔδωκεν ἅλις ἠδ᾽ αἴθοπα οἶνον</l>
<l>καὶ λοῦσ᾽ ἐν ποταμῷ καί μοι τάδε εἵματ᾽ ἔδωκε.</l>
<l>ταῦτά τοι ἀχνύμενός περ ἀληθείην κατέλεξα.</l></q>
<l><milestone unit="para" ed="P" />τὸν δ᾽ αὖτ᾽ Ἀλκίνοος ἀπαμείβετο φώνησέν τε:</l>
<q direct="unspecified"><l>ξεῖν᾽, ἦ τοι μὲν τοῦτο γ᾽ ἐναίσιμον οὐκ ἐνόησε</l>
<l n="300">παῖς ἐμή,  οὕνεκά σ᾽ οὔ τι μετ᾽ ἀμφιπόλοισι γυναιξὶν</l>
<l>ἦγεν ἐς ἡμέτερον, σὺ δ᾽ ἄρα πρώτην ἱκέτευσας.</l></q>
<l><milestone unit="para" ed="P" />τὸν δ᾽ ἀπαμειβόμενος προσέφη πολύμητις Ὀδυσσεύς:</l>
<q direct="unspecified"><l>ἥρως, μή τοι τοὔνεκ᾽ ἀμύμονα νείκεε κούρην:</l>
<l>ἡ μὲν γάρ μ᾽ ἐκέλευε σὺν ἀμφιπόλοισιν ἕπεσθαι,</l>
<l n="305">ἀλλ᾽ ἐγὼ οὐκ ἔθελον δείσας αἰσχυνόμενός τε,</l>
<l>μή πως καὶ σοὶ θυμὸς ἐπισκύσσαιτο ἰδόντι:</l>
<l>δύσζηλοι γάρ τ᾽ εἰμὲν ἐπὶ χθονὶ φῦλ᾽ ἀνθρώπων.</l></q>
<l><milestone unit="para" ed="P" />τὸν δ᾽ αὖτ᾽ Ἀλκίνοος ἀπαμείβετο φώνησέν τε:</l>
<q direct="unspecified"><l>ξεῖν᾽, οὔ μοι τοιοῦτον ἐνὶ στήθεσσι φίλον κῆρ</l>
<l n="310">μαψιδίως κεχολῶσθαι: ἀμείνω δ᾽ αἴσιμα πάντα.</l>
<l>αἲ γάρ, Ζεῦ τε πάτερ καὶ Ἀθηναίη καὶ Ἄπολλον,</l>
<l>τοῖος ἐὼν οἷός ἐσσι, τά τε φρονέων ἅ τ᾽ ἐγώ περ,</l>
<l>παῖδά τ᾽ ἐμὴν ἐχέμεν καὶ ἐμὸς γαμβρὸς καλέεσθαι</l>
<l>αὖθι μένων: οἶκον δέ κ᾽ ἐγὼ καὶ κτήματα δοίην,</l>
<l n="315">εἴ κ᾽ ἐθέλων γε μένοις: ἀέκοντα δέ σ᾽ οὔ τις ἐρύξει</l>
<l>Φαιήκων: μὴ τοῦτο φίλον Διὶ πατρὶ γένοιτο.</l>
<milestone n="317" unit="card" ed="p" />
<l>πομπὴν δ᾽ ἐς τόδ᾽ ἐγὼ τεκμαίρομαι, ὄφρ᾽ ἐὺ εἰδῇς,</l>
<l>αὔριον ἔς: τῆμος δὲ σὺ μὲν δεδμημένος ὕπνῳ</l>
<l>λέξεαι, οἱ δ᾽ ἐλόωσι γαλήνην, ὄφρ᾽ ἂν ἵκηαι</l>
<l n="320">πατρίδα σὴν καὶ δῶμα,  καὶ εἴ πού τοι φίλον ἐστίν,</l>
<l>εἴ περ καὶ μάλα πολλὸν ἑκαστέρω ἔστ᾽ Εὐβοίης,</l>
<l>τήν περ τηλοτάτω φάσ᾽ ἔμμεναι, οἵ μιν ἴδοντο</l>
<l>λαῶν ἡμετέρων, ὅτε τε ξανθὸν Ῥαδάμανθυν</l>
<l>ἦγον ἐποψόμενον Τιτυὸν Γαιήιον υἱόν.</l>
<l n="325">καὶ μὲν οἱ ἔνθ᾽ ἦλθον καὶ ἄτερ καμάτοιο τέλεσσαν</l>
<l>ἤματι τῷ αὐτῷ καὶ ἀπήνυσαν οἴκαδ᾽ ὀπίσσω.</l>
<l>εἰδήσεις δὲ καὶ αὐτὸς ἐνὶ φρεσὶν ὅσσον ἄρισται</l>
<l>νῆες ἐμαὶ καὶ κοῦροι ἀναρρίπτειν ἅλα πηδῷ.</l></q>
<l><milestone unit="para" ed="P" />ὣς φάτο, γήθησεν δὲ πολύτλας δῖος Ὀδυσσεύς,</l>
<l n="330">εὐχόμενος δ᾽ ἄρα εἶπεν,  ἔπος τ᾽ ἔφατ᾽ ἔκ τ᾽ ὀνόμαζεν:</l>
<q direct="unspecified"><l>Ζεῦ πάτερ, αἴθ᾽ ὅσα εἶπε τελευτήσειεν ἅπαντα</l>
<l>Ἀλκίνοος: τοῦ μέν κεν ἐπὶ ζείδωρον ἄρουραν</l>
<l>ἄσβεστον κλέος εἴη, ἐγὼ δέ κε πατρίδ᾽ ἱκοίμην.</l></q>
<l><milestone unit="para" ed="P" />ὣς οἱ μὲν τοιαῦτα πρὸς ἀλλήλους ἀγόρευον:</l>
<l n="335">κέκλετο δ᾽ Ἀρήτη λευκώλενος ἀμφιπόλοισιν</l>
<l>δέμνι᾽ ὑπ᾽ αἰθούσῃ θέμεναι καὶ ῥήγεα καλὰ</l>
<l>πορφύρε᾽ ἐμβαλέειν, στορέσαι τ᾽ ἐφύπερθε τάπητας</l>
<l>χλαίνας τ᾽ ἐνθέμεναι οὔλας καθύπερθεν ἕσασθαι.</l>
<l>αἱ δ᾽ ἴσαν ἐκ μεγάροιο δάος μετὰ χερσὶν ἔχουσαι:</l>
<l n="340">αὐτὰρ ἐπεὶ στόρεσαν πυκινὸν λέχος ἐγκονέουσαι,</l>
<l>ὤτρυνον δ᾽ Ὀδυσῆα παριστάμεναι ἐπέεσσιν:</l>
<q direct="unspecified"><l>ὄρσο κέων, ὦ ξεῖνε: πεποίηται δέ τοι εὐνή.</l></q>
<l><milestone unit="para" ed="P" />ὣς φάν, τῷ δ᾽ ἀσπαστὸν ἐείσατο κοιμηθῆναι.</l>
<l>ὣς ὁ μὲν ἔνθα καθεῦδε πολύτλας δῖος Ὀδυσσεὺς</l>
<l n="345">τρητοῖς ἐν λεχέεσσιν ὑπ᾽ αἰθούσῃ ἐριδούπῳ:</l>
<l>Ἀλκίνοος δ᾽ ἄρα λέκτο μυχῷ δόμου ὑψηλοῖο,</l>
<l>πὰρ δὲ γυνὴ δέσποινα λέχος πόρσυνε καὶ εὐνήν.</l>
</div1></body></text></TEI.2>